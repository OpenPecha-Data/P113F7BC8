དགེལེགསའདདའཇ༽དཔེཚོགས། དེབགདྔྷཏེསཔ།ཇི་།།ཌི༵ཌིརྡོོཝཝཟ༵༵པྱེརྣོ༵༵ཉྩཱཏྟྭཾ༵ཝརྣ།མ ཐརརྫོ

དགེ་ལེགས་འནོད་འཇོའི་དཔོ་ཚེགས། དེབ་གཉེས་པ།བྱུ ་རབ་བརྟན་དགེ་ལེགས་ཕྲན་ཚོགས་ཀྱིས་བཅམས།མི་རིགས་དཔེ་སྐྲུན་ཁང་།

ཞིཕྲོ༠ ཊཱི ཧྭ ༥ སྐེ རྐེ ལྟོབྷེ4 ༢ཕྲོོསྩིརྨེ༤རཱིཛེརྫོག ཝ ་༼འོཊྭཱཾ་྅།ཀྱི རྨེ སྙེ སྟཆོརྭ ༼ ་ ་༈ སྐེ ཚོཔོ ནི ་ ་་སྙེལྟསྣེ རྫོ ༈ ཤཱ ཛི༤་ནེཀྵ རཱི སྒུ ་སྦྱིཇིསྤྲེ ། ་སྟོམིཆི༥ཇི — ༷།ཪྵསྙོ་༣ །ར 8རྨེསྣེཪྵ རྐོ ༄ པོཚུཔྲེཧཱུཾ སྤྲོསྡུ དི་སྟོ་སྡུརྭ་སྣཏྲེ དྐུ〉རྫི རྨེ མི་སྤྱ ཧཱུཾ ་ ནེ ཁུ ཌོརིལོ 4ཎྜཾ་ཧཱུཾ ཇི ལྷ སྙེ ་གླུརི རྫི ཟི སྙེ —་ ་ སྣཪྴཇི ་ཇི ཅི་ ཅནེ ( ་ཧྭ — ཨཽ ཁ—་ རུ ཥིཇི སྙེ་ ཏྲཱི༥4ཏྲྂ ལྡི འིཏཱ ༈རྗོསྟོ རཱ — ་སྤུ ཚཊཱ ་་ ཚཏྲེ སྣོཛོ ༤ ནེ་ རྒོ ཏཱི རྫི ༄ ་ ཤཱརི་མི ་ཏྲེ༷ཤཱསྔུཉྩཟི ཏྲིཕྲོ ་ཁུ འི སྒོ༷ཏྲྂ ་སྣ བྱེ ་ རྫི ་བྱུཙྭ༄ཏྱཱ༄རི ༄ རྡོ ཀྐོརྔོ ཛོ རྨི་ ་༧ཏྲཱིཅུ།རི ཙཱཚོལྷརི རྣོ ཏྲེ ༧ མོ སྒོ〉ཟློཇིརི ཌ༩༧ — སྒྱུརྡོ དྔྷ ཛེ —ངྷྲུདི〉སྒྱུ༥ ཚོ —ཅིསི རྫོ སྒོ ཟར སྟོརྣོ4ཛེ ༦རྐེཇི༷སྙེ ངྒེསྡེ ་ ཏྲེ རྨེཚོཚོ ཁུ ་སྙིསབྱེཏྲེ་རི ཟ ར ཙྭ དཱིཔྱ༧ ལྷོརྫི རཱི ་ཿདྲོ རྔོ4 ༼རྐ ཚོམོལྟེམོ ཤཱརྔོ་སྒྲུཞྭ་རི ཝ3་ —རི རྤཱ ངྐ ་ །༼ ཚོཚོ〉 དི ༤པྱི 7 ལྟོ་ ་ ལོརྐེ ཙུསྙེ ’ སྟེ ཚོ ༤༅ནེསྙེ རྫི རྟེཚོཆི སྟཏྲཱི་ ༷ རྡོ ཤཱརྡོཛིོཧྭོརྣ སྒྱུ ཧྭ〉ཏྲེ༼༵ ཏྲེཛྭ རྟུ — རྟིསཽསྤྲེོ— ་ ༼7 སྒྲོཡ་ ཟླ ་རྐེའི ཇི་ རི༧ སྩོ་

་ ་་ཆི ་ — ’ ་3 ཅི — ཐོསྟོ་དྐུརྡོ ཙཱ སྣེརི —མ ༢྾་སྙེཊྭཱཾ་ མུ རི ལྒེ་རཱི རྔེསྙེ་ རྣདྔྷ ་ ཌི3ཀྱེ ་མི་— ་ ར— —་ ་ ཇིཏྲེསྣསྟོདྲི སྣ—རི ་ ་་་ཧཱུཾ་ —་—་་ —་— ནེེཇི ་ —ལཅི ཟློ ཆོ སྙེ རྨེ ཅི— ཇི བྱེབློ་ ནཱསྤེ་ ༵་ ་རྣོཅི རྭ ༤ རྔོ ༤ བྱུ ་— །་—་ གྱི་— ཅི ཛཱ—་་་་་མི་་་ —སྐེ ཚོ ་ ་༤6་།་ ་ མིཚོ་ རྶཱཏྲེཏྟྭཾ ཧཱུཾ རྨེ།དི ལྐེ ༤ ་ ༩ ་ ་་ ་ཝ ཧཱུཾརྭརྫུ༤་་རཱི་མོསྤྱོ་ ཚོ ་ཀྵྀ— ཏེ ་ དྔྷ ་་རཱི ་ ་ ་ ་ །སྠཱབ་གནས་གཟེག་སྒང་རེ་ཁྲོད་དུ་རྩེམ་པ་པོས་སྐྲ་་པར་སྒྲོན་པ།་ ཏྲེ — ཏྲྂ —ཐེརི་་་སྙོ ་ ཅུ༧ སྐྱི ཪྴ ་— ༵་སྙེ༷ཛེ(ཚོ་ རིཅི ཅི །4 ་སྟི་ར༷ ཚོ ཆི ཇི་ ་ ཀྲོོཆིརིརིཅིརཱིཅི རིམེ ་〉སྤྲེ་ོ རྡོ རི ་ ་ཛྷ ་ — རྔོརྩོཀྵྀ ་ཝི‘རིརྣ།)ཛོ་ གི རིཐུབླ་མ་སྐྲག་བཅིལྷཟློས་སརེརེ་དངྒེ་བསྙེན་ཞེས་གྲགས་པའི་ཏྣ།།ཟློམི་ ་ངྒེ ཛོ ཀྲོ— ཛེ ཧྭ་ལྟེཊྭཱ སྒོ་ ཊྭཱ་་ ཛེནེ ( ’རྨེ —རི ༧སྡུཎ—་ རྫ གྱི་རྣ ་་—་ཛོནཱ་་དུ་ ་ཆེཇིཇུ —་ སྒོཆོ སྙེ ཚོ ་ ་དྐོུརྨེཀཱ་ ཅིཅ་སྟོ་྾རིམི ལྟེ — — — ་རི ་ཪྻཱ—་་— ་ཀྱོ་ སྣ་སྤྲ ཅི— སྣེ— ཪྴ་—་ ་ 4ཇི — ཁྱིདྲོདྲོ་སྟི་་ཅ་ རྙི༥༤ཆོཊྭཱཾསྟཤུ་རིཅིཧཱུཾ་ སྡུ་ཆི༤༤ རི ༽ སྒྱུ —ཏྲེ ཪྻཱཚིདི ༤སྤེ མིསྤྱོ་རཱི རྭ ཞེཇིརྣོཀིཀྟཧེ་མི་ས་ཏཱི་ ཅོརྔོཤེཏྲེ་ རྂ——རྫུཅི ནེ—་་༧རྫུ ་ཞིནེཛི —— — ༼་པྲེཤཇེསྟོ ་ —གི— ༨ཆི ཅི་ མི།་་—ཪྵ་་་་་་མོ་རྨྱོཀཱཊྭཱཾསྒྱུ་7རྟེཚོ བྱུ’ཆི་་ཛེེསྐུ་གླུ །ཪྵ〉ཝཱིཅིཏྲེསྨི་ དྷེ་ཆུ་གཏེར་གྲོན་པ་ འི་གཟིག་བེེང་ཆུ་རགོ།

དཀར་ཆགམཚམརིས་སྦྱོར། ་་་་་་་་་་་་་་་་་་་་་་་་་་་་་་་་་་་་་་་་་་་་་ (1)ཐོག་མར་བལྟམ་ནས་གསན་སྦྱོང་གནང་ཚུལ།་་་་་་་་་་་་་་་་་་་་་ (3)བར་དུ་བསྟན་འགྲོའིདོན་ཆེན་མཛད་ཚུལ།་་་་་་་་་་་་་་་་་་་་་ (12)ཐ་མར་དགོངས་པ་རྫོགས་ཚུལ། ་་་་་་་་་་་་་་་་་་་་་་་་་་་་་་ (56)གདུང་རྟེན་མཐོང་གྲོལ་ཆེན་མོའི་ནང་བཞུགས་ཀྱི་དཀར་ཆག་མདོར་བསྡུས་སུ་བཀོད་པ་བཞུགས་སོ། ་་་་་་་་་་་་་་་་་་་་་་་་ (67)གསོལ་འདེབས་བྱིན་རླབས་བདུད་རྩིའི་བཅུད་གཏེར། ་་་་་་་་་་་་ (70)མཁན་ཆེན་ཐུབ་བསྟན་འཕེལ་རྒྱས་ཀྱི་གསོལ་འདེབས་བཞུགས་སོ།་་་་་་་་་་་་་་་་་་་་་་་་་་་་་་་་་་་་་་་་་་་་་ (85)མཇུག་གི་གཏམ།་་་་་་་་་་་་་་་་་་་་་་་་་་་་་་་་་་་་་་་་་་ (86)

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མཚམས་སྦྱོར།དེ་ཡང་འཛམ་གླིང་གོ་ལ་ཟླུམ་པོའི་ཡང་རྩེ་རུ་རྒྱལ་མཚན་གྱི་ཏོག་ལྟར་མངོན་པར་འཕགས་པའི་བསིལ་ལྡན་ཁ་བ་ཅན་གྱི་ལྗོངས་འདིར་སྔོན་བྱོན་གྱི་ཆོས་རྒྱལ་ལོ་པཎ་དག་གིས་སྙིངསྟོབས་དང་། ཚེ་སྲོགཟུངས་ཁྲག་བཅས་ཀྱིས་བསྐྲུན་པའི་ཤུལ་བཞག་གངས་ཅན་བོད་ཀྱི་རིག་གནས་ཞེས་གྲགས་སྙན་སྤྲིན་གྱི་རོལ་མོས་ཕྱོགས་ཀྱི་འཁོར་ལོ་འགེང་པའི་བཅུ་ཕྲག་རིག་པའི་གནས་ནི། མཆོག་གསུམ་ལ་སྐྱབས་སུ་འཛིན་ཅིང་ལས་འབྲས་ལ་བླང་དོར་བྱེད་པའི་ཆོས་ལྡན་བོད་མི་ཡོངས་ཀྱི་སྙིང་ནོར་གཞལ་དུ་མེད་པ་ཞིག་ཡིན་པ་མ་ཟད། ས་ཆེན་པོའི་ཁྱོན་འདིར་གནས་པའི་སྐྱེ་དགུ་ཐམས་ཅད་ཀྱི་ལམ་སྟོན་གྱི་སྒྲོན་མེ་ཉག་གཅིག་ཏུ་གྲུབ་ཀྱང་། བར་སྐབས་སུ་ལོ་རྒྱུས་ཀྱི་འཕོ་འགྱུར་སྣ་ཚོགས་པའི་དབང་གིས་བླ་ན་མེད་པའི་ཤེས་རིག་དེ་དག་ལ་ཉམས་གུད་ཚབ་ཆེན་བྱུང་བ་ནི་སྣང་བ་ལ་གཉེན་དུ་འཛིན་པའི་གངས་ཅན་བོད་པ་ཚོས་གཙོ་བོར་བྱས་པའི་སྐྱེ་འགྲོ་སྤྱི་ཡི་བདེ་སྐྱིད་ལ་གོད་ཆག་ཆེན་པོ་ཐེབས་པ་ཡིན་པས། དེ་དག་ཉམས་པ་སོར་ཆོད་དང་། མི་ཉམས་གོང་སྤེལ་བྱས་ནས་མེས་པོ་ཚོའི་མཛད་འཕྲིན་སྐྱོང་རྒྱུ་ནི། ཤ་དང་རུས་པའི་གདུང་རུས་གཅིག་ལས་ཆད་ཅིང་ཕུག་བསམ་དང་མདུན་ལམ་ལ་གོམ་ཁ་མཉམ་དུ་ཕྱོགས་པའི་གངས་ལྗོངས་གཞོན་སྐྱེས་ཡོངས་ལ་མ་བགོས་ཕྲག་ཏུ་བབས་པའི་འོས་འགན་ཞིག་རེད། དེར་བརྟེན་འདིར་ཡང་མདོ་སྔགས་རིག་གནས་དང་བཅས་པ་ལ་མཁྱེན་རབ་ཀྱི་སྤྱན་དཀྱུས་མཆོག་ཏུ་ཡངས་ཤིང་། རང་རིགས་དང་དེའི་ཤེས་རིག་ལ་དུང་ཞེན་ཤིན་ཏུ་ཟབ་པའི་ན་གཞོན་རྩོམ་པ་པོ་རབ་བརྟན་དགེ་ལེགས་ཕུན་ཚོགས་མཆོག་གིས་དཔལ་རབ་བརྟན་དགོན་གྱི་མཁན་རིན་པོ་ཆེ་ཐུབ་བསྟན་འཕེལ་རྒྱས་མཆོག་གི་རྣམ་པར་ཐར་པ་ཐར་འདོད་བུང་བ་འགུགས་པའི་སྐྱེད་ཚལ་ཞེས་བྱ་བ་ལྗགས་རྩོམ་མཛད་པ་ནི། རང་རིགས་ཀྱི་རིག་གཞུང་དཀར་དམར་སྣ་ཚོགས་པའི་ཆུ་སྐྱེས་བཀྲ་བའི་ཁྲོད་དུ་སེར་ཆེན་མེ་ཏོག་གཅིག་གསར་དུ་

དགེ་ལེགས་འདོད་འདོའི་དཔེ་ཚོགས།འབུས་པ་ཡིན་པས། དམ་ཆོས་སྦྲང་རྩིའི་བཅུད་ལ་གཅིག་ཏུ་སྲེད་པའི་བློ་ལྡན་རྐང་པ་དྲུག་པའི་ཚོགས་ཀྱིས་དགའ་སྤྲོའི་འཕུར་ལྡིང་དང་བཅས་ཏེ་ཉམས་སུ་བཞེས་རིགས་ལ། ལྷག་ཏུ་རྩོམ་པ་པོས། གང་གིས་ཐོས་བསམ་བསྒོམ་པའི་གྲུ་ཆེན་ལས། །རྣམ་གྲོལ་མི་གནས་ཐར་པའི་གླིང་མཆོག་ཏུ། །མངོན་པར་གཤེགས་པའི་སྔོན་བྱུང་ངོ་མཚར་གཏམ། །དུས་འདིར་ནུབ་ལ་ཉེ་ཚེ་བདག་ཡིད་ཕངས། །ཞེས་གསུངས་པ་ལྟར། ཡིད་བཞིན་ནོར་ལས་ལྷག་པའི་རྣམ་པར་ཐར་པ་འདི་ཉིད་ནུབ་ལ་ཉེ་བ་ཐུགས་ཀྱིས་མ་བཟོད་ནས། སྐུ་ཚེགས་དང་འོ་བརྒྱལ་ལ་མ་འཛེམ་པར་བགྲང་བྱ་ལྔ་དྲུག་ཙམ་གྱི་རིང་ལ་རྒྱུས་ཡོད་མི་སྣ་ལ་བཅར་འདྲི་བྱས་ཏེ། བསྲེག་བཅད་བརྡར་བའི་གསེར་བཞིན་བརྟག་དཔྱད་ལེགས་པར་མཛད་ནས་ཁུངས་ལྡན་གྱི་རིགས་རྣམས་ཡི་གེར་བཀོད་པ་ཡིན་སྟབས་ཡིད་ཆེས་ཀྱི་གནས་སུ་བཟུང་ཆོག་ལ། ཁྱད་པར་དཔལ་ས་སྐྱ་པའི་ཟབ་ལམ་ཁྱད་པར་ཅན་ལ་བརྟེན་ནས། ཉམས་དང་རྟོགས་པ། མཐུ་དང་རྫུ་འཕྲུལ་སོགས་ཐུན་མོང་དང་ཐུན་མིན་གྱི་དངོས་གྲུབ་ཡོངས་རིསུ་བརྙེས་ཏེ་ཚེ་ལུས་གཅིག་ལ་ཁྱབ་བདག་གདོད་མའི་མགོན་པོའི་རྒྱལ་ས་མངོན་དུ་མཛད་པའི་ཚུལ་བསྟན་ཡོད་པས། ཆོས་དང་བརྒྱུད་པ་ལ་དད་པ་དང་ངེས་ཤེས་ཁྱད་པར་ཅན་ཞིག་འདྲེན་ངེས་པས་སྙིང་ཐག་པ་ནས་རྗེས་སུ་ཡི་རང་ཞུ་རྒྱུ་དང་འབྲེལ་མཚམས་སྦྱོར་མདོར་བསྡུས་འདི་ཉིད་ལུགས་གཉིས་ཀྱི་འབྲེལ་པ་ཤིན་ཏུ་ཟབ་པའི་ཁྲོམ་ཐལ་བ་འཇམ་དབྱངས་ཡོན་ཏན་རྒྱ་མཚོས་སྤྱི་ལོ་༢༠༠༦ལོའི་ཟླ་བ་༢པའི་ཚེས་༢༡ལ་དགོན་ཆེན་བཤད་གྲྭར་བྲིས་པ་དགེ

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ཐོག་མར་བལྟམ་ནས་གསན་སྦྱོང་གནང་ཚུལ།ན་མོ་གུ་རུ་བཛྲ་དྷྭ་ར་མུ་ནེེ་ཤཱ་ས་ན་ཛུཥྚི་བྲྀདྡྷི་ཡེ།རྣམ་འདྲེན་ཐུབ་པའི་དབང་པོའི་ལུང་རྟོགས་བསྟན་། །རྣམ་ཀོུན་འཕེལ་ཞིང་རྒྱས་པའི་མཐུ་གྲུབ་པ། །རྣམ་གྲལ་ལམ་སྟན་དཔལ་ལྡན་བླ་མ་ལ། །རྣམ་དག་སྒོ་གསུམ་གུས་པས་ཕྱག་བགྱིའོ། །བདེ་ཆེན་ཆོས་སྐུའི་ཀློང་ལས་འགྱུར་མེད་ཀྱང་། །སྣ་ཚོགས་གཟུགས་སྐུའི་བཀོད་པ་འབྱམས་ཀླས་པ། །ཨེ་ཝཾ་ཟུང་འཇུག་བཅོམ་ལྡན་ཧེ་བཛྲཿ། །འབྲལ་མེད་སྙིང་གི་པདྨོར་རྟག་ཏུ་བཞུགས། །འཇིགས་རུང་སྲིན་པོ་ཁྲོས་པའི་རྔམ་སྟབས་ཀྱིས། །ཁྲོ་ཚོགས་གཞན་གྱི་ལག་ཆ་བྲུལ་བྱེད་པ། །འཇིགས་མཛད་ཁྲོ་རྒྱལ་བཛྲ་བྷེ་ར་ཝས། །གཟུང་འཛིན་དགྲ་བགེགས་དབྱིངས་སུ་སྒྲོལ་བར་མཛོད། །གཞན་ཡང་རྡོ་རྗེ་རྣལ་འབྱོར་མ་དཔལ་དང་། །རྡོ་རྗེ་གཞོན་ནུ་གསང་བདག་རྡོ་རྗེ་འཛིན། ། ་རྣམ་སྣང་ཆོས་ཀྱི་དཔལ་མོ་ལ་སོགས་པ། །

དགེ་ལེགས་འདོད་འཛོའི་དཔེ་ཚོགས།ཡི་དམ་རྒྱུད་སྡེའི་ལྷ་ཚོགས་དད་བརྒྱས་བསྙེན། །རྒྱལ་ཀུན་མཐུ་སྟོབས་ནུས་པའི་སྤྱི་གཟུགས་ཆེ། །ཡེ་ཤེས་སྤྱན་ལྡན་དམ་ཅན་སྲུང་མ་ཡིས། །བླ་མས་བཅོལ་པའི་བཀའ་ལ་ཉེར་དགོངས་ནས། །འགལ་རྐྱེན་སོལ་ལ་མཐུན་རྐྱེན་སྒྲུབས་མཛོད་ཀྱེ། །འདི་ན་འཕགས་ཆེན་བློ་ཡི་ར་བ་ལས། །འགོང་པའི་དཔལ་ལྡན་བླ་མའི་བི་མོ་ཀྵཿ། །ཅུང་ཟད་བརྗོད་པའི་སྐལ་བཟང་ཐོབ་པ་ཡང་། །སྔོན་སྨོན་རྣམ་དཀར་མཐུ་ཡི་འབྲས་བུརངེས། །དེ་ཕྱིར་ཞི་བསིལ་ཐར་པའི་མཁའ་དབྱིངས་ལ། །འཕུར་འདོད་བློ་གསལ་རྐང་པ་དྲུག་པའི་ཚོགས། །མགྲོན་དུ་འགུགས་པའི་རྟོགས་བརྔོད་སྐྱེད་མོས་ཚལ་། །རྣམ་དཔྱོད་ཉི་མའི་ཟེར་གྱིས་འགྱེད་པར་བྱ།།དེ་ལ་འཇམ་དཔལ་དཔལ་བོའི་རིགས་སྔགས་འཛིན་པའི་མཐུ་སྟོབས་རྣལ་འབྱོར་གྱི་དབང་ཕྱུག་ཆེན་པོ། ཟབ་གསང་སྙན་བརྒྱུད་རྒྱ་མཚོའི་མཛོད་འཛིན་རབ་བརྟན་གཟིག་སྒང་མཁན་ཆེན་གྲུབ་དབང་ཐུབ་བསྟན་འཕེལ་རྒྱས་མཆོག་གི་རྣམ་པར་ཐར་པ་འུ་ཅག་ལྟོས་བཅས་རྣམས་ཀྱི་དད་པའི་གསོས་སུ་བཀོད་པ་ལ་དོན་གསུམ་སྟེ། ཐོག་མར་བལྟམས་ནས་གསན་སྦྱོང་གནང་། །བར་དུ་བསྟན་འགྲོའི་དོན་ཆེན་མཛད། །ཐ་མར་དགོངས་པ་རྫོགས་ཚུལ་ལོ། །དང་པོ་ལ་གཉིས་ཏེ། དམ་པའི་སྐྱེ་ཕྲེང་བརྒྱུད་མར་བཞེས་ནས་ཞིང་འདིར་བལྟམས་པ་དང་། མདོ་རྒྱུད་རིག་གཞུང་རྒྱ་མཚོ་ལ་གསན་སྦྱོང་མཛད་ཅིང་སྡོམ་གསུམ་གྱིས་རྒྱུད་གཏམས་ཚུལ་ལོ། །དང་པོ་ནི། རྒྱལ་ཚབ་མ་ཕམ་པས། ཇི་བཞིན་ཡང་དག་མཐོང་བའི་ཕྱིར། །སྐྱེ་སོགས་རྣམས་ལས་འདསི་གྱུར་ཀྱང་། །སྙིང་རྗེའི་བདག་ཉིད་སྐྱེ་བ་དང་། །འཆི་དང་རྒ་དང་ན་4

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།བ་སྟོན། །ཞེས་གསུངས་པ་ལྟར་དམ་པ་ཉིད་ཀྱིས་བསྐལ་པ་མང་པོའི་གོང་རོལ་ནས་སྐྱེ་འཆི་སྤྲོས་པས་དབེན་པའི་དབྱིངས་ཡེ་གཉིས་མེད་ཀྱི་རང་དོན་དོན་དམ་ཆོས་སྐུའི་དགོངས་པ་མངོན་དུ་མཛད་ཟིན་ནའང་། ཇི་སྐད་དུ། ཐུགས་རྗེ་ཆེན་པོས་འཇིག་རྟེན་མཁྱེན། །འཇིག་རྟེན་ཀུན་ལ་གཟིགས་ནས་ནི། །ཆོས་ཀྱི་སྐུ་ལས་མ་གཡོས་པར། །ཛིལ་པའི་རང་བཞིན་སྣ་ཚོགས་ཀྱིས། །ཞེས་གསུངས་པ་ལྟར། དམིགས་པ་མེད་པའི་ཐུགས་རྗེ་ཆེན་པོ་འགྲོ་ལ་རྗེས་སུ་ཆགས་པས་ཕྱོགས་བཅུའི་འཇིག་རྟེན་གྱི་ཁམས་མཐའ་ཡས་པ་རྣམས་སུ་ངོ་མཚར་སྤྲུལ་པའི་རོལ་གར་བསམ་གྱིས་མི་ཁྱབ་པ་བསྟན་པ་གོར་མ་ཆག་ལ། ཁྱད་པར་ཆེ་མཆོག་བཞི་ལྡན་གྱི་བླ་མ་རྭ་ལོ་རྡོ་རྗེ་གྲགས་པའི་སྐྱེ་མཐའ་ཉིད་དུ་ཡོངས་འཛིན་ཞབྲུལ་ཟད་དུ་མའི་རྡོ་རྗེའི་ལུང་གིས་བསྔགས་པ་ལྟར་ཡོངས་ལ་གྲགས་ཤིང་། འདི་ལའང་རྭ་ལོ་དང་འཇིགས་བྱེད་ཀྱི་ཆོས་སྐོར་ལ་རྩིས་ཆེན་གནང་ཞིང་གཏུམ་དྲག་གི་ལས་ལ་འཕྲིན་ལས་མྱུར་བ་དང་། ལྷག་ལྷ་ཀུན་ལས་གཤིན་རྗེ་ཉིད་རྩལ་འདོན་མཛད་ཅིང་དེའི་ལས་ཚོགས་ལ་ཕྱག་བཞེས་མཁས་པ་སོགས་ཀྱིས་རྒྱུ་མཚན་ཞིག་ཀྱང་མཆིས་པར་མངོན། འཇམ་མགོན་ཆོས་ཀྱི་བློ་གྲོས་ཀྱིས་འཕན་པོ་ནཱ་ལེནྡྲའི་སྤྲུལ་སྐུ་ཡིན་པས་དབུས་སུ་ཕེབས་ན་འགྲོ་དོན་ཆེ་ཚུལ་གསུངས་པ་རབ་བླ་དྷརྨའི་མཚན་ཅན་གྱིས་གསན་ཅིང་། གཞན་ཡང་སྒོ་ཕུ་གོ་ཆེ་དགོན་པའི་སྤྲུལ་པའི་སྐུའི་རྣམ་རོལ་ཡིན་པའང་། ཞལ་སྔ་ནས། ང་ལ་ལེགས་པ་རྡོ་རྗེ་འཆང་གིས་ཁྱོད་སྒོ་ཕུ་དགོན་ཞིག་དགོན་པའི་སྤྲུལ་པའི་སྐུའི་ཡང་སྤྲུལ་ཡིན་པའི་མཚན་མ་བྱུང་བས། དགོན་དེ་ཉམས་གསོ་མཇད་ན་འཕྲིན་ལས་རྒྱས་པར་འགྱུར་རོ་ཞེས་པའི་ལུང་བསྟན་ཡོད་ཀྱང་དེ་ལྟར་གྲུབ་མ་སོང་ཞེས་གསུངས་པ་ཀམ་ལྷ་བུ་གཡང་གིས་གསན་འདུག་གོ།།དེ་དག་གིས་མཚོན་ཏེ་བསྟན་འགྲོའི་དཔལ་དུ་མཁས་གྲུབ་ཀྱི་སྐྱེས་བུ་ཟམ་མ་ཆད་པའི་སྐུ་སྐྱེ་བཞེས་པའི་མཐར་ཐུན་མོང་གདུལ་བྱའི་སྣང་ངོར་ཞིང་འདིར་སྲིད་པ་བཟུང་བའི་ཡབ་ནི། གཟིག་སྒང་བླ་མ་མཁས་བཙུན་བཟང་པོའི་དཔལ་མངའ་ཡེ་ཤེས་བློ་གྲོས་ཀྱི་མཆེད་ཡ་བྱམས་པ་དང་། ཡུམ་རྟ་མཁན་ངག་དབང་བསོད་ནམས་ཀྱི་ལྕམ་མོ་རྟ་མགོ་བཀྲ་རྡོག་གི་སྤུན་ཡ་མ་བཀྲ་ཤིས་འཚོ་གཉིས་ཀྱི་སྲས་སུ་མདོ་ཁམས་སྡེ་དགེའི་ཆོས་རྒྱལ་ཆེན་པོའི་ཆབ་འོག རབ་བརྟན་ཀམ་པ་ཤོག་དྲུག་ལས་གཟིག་གཙོ་བོར་བྱས་

དགེ་ལེགས་འདོདའརྫའིདཔེཚོགས། ད་པའི་གཅན་གཟན་མང་བས་གཟིག་ནང་ཞེས་གྲགས་ཤིང་། དེ་ལ་ཕུ་མདའ་སྲིབ་སྒང་བཞིར་ཕྱེ་བའི་ནང་ཚན་གཟིག་སྒང་ཞེས་པའི་གྲོང་པ་ན་ཆགས་པའི་ཟོས་ཚང་གི་ཁྱིམ་གྱི་འོག་ཁང་ན། བླ་མ་མཆོག་ནས་ང་འདིའི་རྩ་བ་ནས་སྐྱེས་པ་ཡིན་གསུངས་ནས་གསོལ་མཆོད་གནང་བའི་དགེ་བསྙེན་ཞེས་གྲགས་པའི་རྡོ་ཞིག་ཡོད་ཅིང་། དེ་ལ་གནས་བཅས་ནས་སྡོད་པའི་གཡག་ཁམ་པ་ཞིག་སྐབས་འགར་མཐོང་རྒྱུ་ཡོད་པ་བྱུང་། རྡོ་དེའི་རྩ་བར་ཕྲུ་མས་སྐུ་ལ་ཆོས་གོས་གསོལ་བའི་རྣམ་པ་སོགས་ངོ་མཚར་བའི་ཁྱད་ཆོས་དུ་མ་དང་བཅས་ཏེ་རབ་བྱུང་བཅོ་ལྔ་པའི་ཀུན་ལྡན་ཞེས་པ་ལྕགས་ཕོ་བྱི་བའི་ལོར་གཟུགས་སྐུ་མཚན་དཔེའི་ཉི་གཞོན་གསར་དུ་བཞད་པའི་ཚུལ་བསྟན་ཏོ། །སྐུ་ན་ཆུང་ངུའི་དུས་ནས་དམ་པའི་རིགས་ལ་གནས་པས་ཉམ་ཐག་པའི་འགྲོ་ལ་བྱམས་སྙིང་རྗེ་བྱང་ཆུབ་ཀྱི་སེམས་དང་། འཁོར་བ་ལ་ངེས་འབྱུང་སོགས་རྩོལ་མེད་དུ་མངའ་ཞིང་། བཙུན་པའི་རང་ཚུགས་བཟུང་ནས་གདངས་དབྱངས་རྔ་རོལ་སོགས་ཀྱི་སྟངས་ཀ་བྱེད་པ་ལ་མཁས་པ་ཞིག་ཡོད་ཅེས་གྲགས། གཞན་ཡང་ཐུགས་ཀྱི་དགོངས་དོན་ཐམས་ཅད་རང་བྱུང་ལྷུན་གྱིས་གྲུབ་ཅིང་། སྒ་སྟོད་དུ་བླ་མ་ལེགས་པའི་རྩར་ཕེབས་ནས་དྲེའུ་དཔལ་ཐང་དུ་ཞག་བཞུགས་སྐབས། ཇག་ཆེན་ཞིག་བྱུང་བར་མགོན་འདིས་རྫིག་རྫིག་བཏང་ཞིང་ཕོ་ཤེད་ངོམ་པས་བཅོམ་མ་ནུས་པ་སོགས་བྱ་བ་ལམ་འགྲོ་ཡོང་བ་ཤ་སྟག་སྟེ། ང་རང་ལོ་ན་གཞོན་དུས་ཀླུང་རྟ་དར་ཆེས་པའི་རྒྱུས་བྱ་བ་གང་བརྩམས་ལྷུན་གྱིས་གྲུབ་པ་དང་། གཞན་དང་འཁྲུགས་པ་བགྱིས་ཚེ་རྒྱལ་ཁ་ཐོབ་པ་ལས་ཡོད་མ་མྱོང་ཞིང་། གྲྭ་སར་འགྲོ་དུས་ཟིང་འཁྲུགས་བྱུང་སྟེ་གཞན་དང་འཐབ་སྐབས་ཆོས་གྲོགས་ཚོས་ཁྱོད་ཀྱིས་འཕངས་པའི་རྡོ་ལས་མེ་སྟག་འཚུབ་འདུག་ཟེར་བ་བྱུང་ཞེས་བཀའ་བསྩལ་བར་མཛད། དེ་དག་གིས་ནི་དམ་པའི་སྐྱེ་བ་བརྒྱུད་མར་བཞེས་ནས་ཞིང་འདིར་ཞབྲུངས་ཚུལ་དང་། ཆུང་ནས་དམ་པའི་ཆེ་བ་ལ་གནས་ཚུལ་གྱི་རིམ་པ་ཕྱོགས་ཙམ་བཤད་པ་ཡིན་ནོ། །མེད་བྱུང་ཡོན་ཏན་ཚོགས་ཀྱིས་མངོན་མཐོ་བའི། །དམ་པའི་སྐྱེ་ཕྲེང་བརྒྱུད་མར་བཞེས་པ་ཡིས། །བསྟན་འགྲོའི་བདེ་སྐྱིད་པདྨ་དཀར་པོའི་ཚལ །6

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།རྒྱས་ཕྱིར་ལུང་རྟོགས་ཆོས་ཀྱི་གྲུ་ཆར་བསྙིལ། །ཁྱད་པར་ལྗོངས་འདིའི་གདུལ་བྱའི་ཤར་རིའི་རྩེར། །མཚུངས་མེད་ཐུགས་བསྐྱེད་རླུང་གི་མགྱོགས་འགྲོ་ཡིས། །དྲངས་པའི་རྒྱལ་སྲས་ཉི་མ་གཞོན་ནུའི་ཟེར། །སྲིད་པའི་མུན་པ་འཕྲོག་པའི་དཔལ་དུ་ཤར། །དེ་ཚེ་ཕལ་པའི་བློ་ལས་ཡོངས་འདས་པའི། །ངོ་མཚར་ལྟས་བཟང་ཆོ་ག་དུ་མ་ཡིས། །རབ་འབྱམས་ཞིང་ཀུན་ཁྱབ་པའི་གྲགས་སྙན་གྱི། །ཆོས་དུང་དཀར་མོས་རང་སྒྲ་འབྱིན་འདི་རྨད། །ཅེས་བར་སྐབས་ཀྱི་ཚིགས་སུ་བཅད་པའོ། །རྒྱལ་ཀུན་མཁྱེན་རབ་དམར་སེར་དྷཱིཿཡི་ཁམས། །གཞོན་ནུའི་གཟུགས་ཀྱི་རོལ་པ་ལྷག་པའི་ལྷས། །སྔོ་བསངས་རལ་གྲི་མཁའ་ལ་གདེངས་ཙམ་གྱིས། །མེོངས་པའི་དྲྭ་བརྒྱ་གཅོད་པའི་ཤེས་རབ་སྩོལ། ། ་གཉིས་པ་ནི། གསང་བ་བསམ་མི་ཁྱབ་པའི་མདོ་ལས། སངས་རྒྱས་འཇིག་རྟེན་འབྱུང་བ་བརྒྱ་ལམ་སྟེ། །མི་ཡི་ལུས་ཀྱང་ཚོགས་ཀྱིས་རྙེད་པ་ཡིན། །ཀྱེ་མ་དད་པ་དང་ནི་ཆོས་ཉན་པ། །འདི་འདྲ་བསྐལ་པ་བརྒྱར་ཡང་རྙེད་པར་དཀའ། །ཞེས་གསུངས་པ་ལྟར་དམ་པའི་ཉན་འཆད་བྱེད་པ་ནི་སྲིད་ན་འགྲན་གྱི་དོ་ཟླ་མ་མཆིས་པའི་ནོར་བུ་མཆོག་ཅིག་ཡིན་ལ། དད་ལྡན་སློབ་མའི་ཚོགས་རྣམས་རྗེས་སུ་འཛིན་པའི་ཕྱིར་དུ་ཐུན་མོང་དང་ཐུན་མིན་གྱི་སྡེ་སྣོད་རིན་པོ་ཆེ་རྣམས་ལ་གསན་བསམ་གྱི་བརྩོན་པ་ཆེར་་བསྐྱེད་པའི་ཚུལ་བསྟན་ཅིང་། ཡོངས་འཛིན་དམ་པ་རྣམས་ལས་དམ་པའི་ཆོས་ཐོས་པའི་གསན་ཡིག་ཅིག་བཞུགས་ངེས་ནའང་། དེང་སྔོན་ལག་སོན་མ་བྱུང་བས་ཞིབ་ཏུ་འབྲི་རྔོ་མི་ཐོགས་མོད་ཀྱི་ཕྱོགས་ཙམ་7

དགེ་ལེགས་འདོད་འཇོའི་དཔེ་ཚོགས།བརྗད་ན།དགུང་ལོ་བདུན་གྱི་ཐོག་ཁུ་བོ་བླ་མ་ཡེ་བློའི་མདུན་ནས་ཡིག་དཀར་ནག་འབྲི་ཀློག་བསླབ་པས་དཀའ་ཚེགས་མེད་པར་མཁྱེན། དགུང་ལོ་བདུན་པར་རབ་བརྟན་དགོན་གྱི་ཚོགས་ལ་ཞུགས་ཏེ་དགོན་གྱི་མ།ཁན་པོ་དཔལ་རྟ་མཆོག་རོལ་པའི་རྣལ་འབྱོར་པ་ཆེན་པོ་ནམ་མཁའ་རྒྱལ་མཚན་ལས། ཚངས་པར་སྤྱོད་པའི་དགེ་བསྙེན་གྱི་སྡོམ་པ་བཞེས་ནས་བསླབ་གཞི་རྣམས་ལ་གཅེས་སྤྲས་ཀྱིས་སྲུང་སྡོམ་མཛད། དགོན་གྱི་ཆོ་ག་དང་ཆོས་སྤྱོད་བློར་འཛིན་དརྒོ།ས་པ་རྣམས་ཐུགས་ལ་བཟུང་སྟེ་ཚོགས་རྒྱུགས་ལེགས་པར་ཕུལ་བས་ཀུན་གྱིས་བསྔགས་བརྗོད་དང་གཟེང་བསྟོད་བཅས་རྒྱ་ཆེར་གནང་། ལོ་ན་བཅུ་གཅིག་ལ་སོན་པ་ན་སྔར་དགེ་བསྙེན་གྱི་སྡོམ་པ་སྩོལ་བའི་མཁན་པོ་ནམ་མཁའི་མཚན་ཅན་དང་ཁ་སྐོང་གི་དགེ་འདུན་གྲངས་ཚང་བ་ལས་། ཐུབ་པའི་བསྟན་པ་ལ་རབ་ཏུ་བྱུང་སྟེ་མཚན་ལ་དཔལ་འབྱོར་བཟང་པོ་ཞེས་སུ་གསོལ།གཞན་ཡང་རྗེ་དེ་ལས་སྨིན་གྲོལ་མན་ངག་གི་སྐོར་མང་དུ་གསན་ཅིང་མགོན་དེས་ཐུགས་རྩིས་ཆེ་བ་མཛད་པས། བདག་ལྷ་གྲལ་དུ་ཚུད་ཙམ་བྱུང་བ་འདི་སྐྱབས་རྗེ་ནམ་མཁའི་མཚན་གྱི་སྐུ་དྲིན་ཡིན་གསུངས་ནས་བཀའ་དྲིན་ཆེ་བའི་ཚད་དུ་འཛིན། ལོ་ཚད་ལ་སླེབ་པ་ན་སེང་སྒང་མཁན་པོ་སྙན་གྲགས་རབ་རྒྱས་སོགས་དང་ལྷན་དུ་དམ་པ་གོང་མའི་ཕྱག་བཞེས་ལྟར་ཡོན་ཏན་རིན་པོ་ཆེ་དུ་མའི་འབྱུང་གནས་དཔལ་ཨེ་ཝཾ་ཆོས་ལྡན་དུ་ཕེབས་ཏེ། རྒྱལ་བས་ལུང་གིས་བསྔགས་པའི་རྩོད་དུས་ཀྱི་རྡོ་རྗེ་འཆང་ཆེན་པོ་ངོར་ཆེན་ཀུན་དགའ་བཟང་པོའི་ཆོས་ཁྲི་ལ་བཞུགས་པའི་མཁན་རིན་པོ་ཆེ་འཇམ་དབྱངས་ཐུབ་བསྟན་ཆོས་ཀྱི་རྒྱལ་མཚན་མཆོག་དང་། ལས་སློབ་སོགས་གྲངས་ཚང་བའི་དྲུང་ནས་བསྙེན་པར་རྫོགས་པའི་སྡོམ་པ་བཞེས་ཤིང་། མཚན་དུ་ཐུབ་བསྟན་འཕེལ་རྒྱས་ཞེས་པའི་ཅོད་པན་གསོལ། གསུང་ངག་རིན་པོ་ཆེ་ལམ་འབྲས་ཚོགས་བཤད་ཀྱི་སྨིན་གྲོལ་མན་ངག་དང་བཅས་པ་སོགས་སྡོམ་གསུམ་གྱི་ཆོས་བཀའ་མང་པོ་དང་།གཞན་ཡང་ས་ངོར་གྱི་དམ་པ་རྣམས་ལས་ཆོས་འབྲེལ་ཅི་རིགས་པ་གསན་ནས་དེ་དག་གི་གནང་བཀག་གི་གནས་ལ་སྲུང་སྡོམ་ཞིབ་པར་མཛད། སླར་རང་ཡུལ་དུ་ཕེབས་ནས་མཚན་ལྡན་བཤེས་གཉེན་དུ་མའི་ཞབས་ལ་གཏུགས་ཏེ་གསན་སྦྱོང་གནང་བའང་། རྙིང་མའི་མཁན་པོ་ངག་ཆུང་གི་དངོས་སློབ་སྤོ་ལུ་བ་སྤོ་

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མདའ་མཁན་པོ་རྡོ་རྗེ་ལས། དཀར་ནག་རྩིས་སོགས་རིག་གནས་ཀྱི་སྐོར་དུ་མ་དང་། མཁས་་དབང་ཀུན་བཟང་བསོད་ནམས་ཀྱི་ཉེ་གནས་རྫོགས་ཆེན་མཁན་པོ་ཨ་དཔལ་གྱིས་དགུན་དཔྱིད་དབྱར་གསུམ་ན་མདོ་དགོན་ཁག་གསུམ་དུ་ཟབ་རྒྱས་ཆོས་འཁོར་རྒྱ་ཆེར་བསྐོར་བའི་སྐབས། མྱུར་བ་ངག་དབང་བསྟན་འཛིན་དང་ལྷན་ནས་སོར་མདོ་དང་། སྤྱོད་འཇུག དབུ་མ་རྩ་འཇུག ཀྱེ་རྡོར་མངོན་རྟོགས་མཛེས་རྒྱན་སོགས་མདོ་སྔགས་ཀྱི་གཞུང་སྐོར་དུ་མ་བཅས་ལ་གསན་སྦྱོང་དམ་པོར་མཛད་དེ་ཐུགས་སུ་ཆུད།རྫོང་སར་ཁམས་བྱེའི་སློབ་གྲྭ་ཆེན་མོར་ཞུགས་ཏེ་མདོ་རྒྱུད་རྒྱ་མཚོའི་མངའ་བདག རབ་འབྱམས་གཞུང་བརྒྱ་སྨྲ་བའི་མཁས་དབང་དབོན་སྟོད་མཁན་ཆེན་མཁྱེན་རབ་ཆོས་ཀྱི་འོད་ཟེར་ཞེས་གྲགས་པའི་མདུན་ནས། བགྲང་བྱ་ལྔའི་རིང་ལ་མདོ་སྔགས་གཞུང་ཆེན་བཞི་བཅུའི་སྐོར་ལ་གསན་བསམ་གྱི་བརྩོན་པ་ཆེར་བསྐྱེད་དེ། ཐོས་པ་རྒྱ་མཚོའི་ཕ་རོལ་ཏུ་ཕྱིན་པར་མཛད་པས་ཉིད་ཀྱིས་ཐུགས་སྲས་གཅིག་ཏུ་འཛིན། རབ་འབྱམས་རྒྱལ་བ་ཡོངས་ཀྱི་མཁྱེན་བརྩེ་ནུས་པའི་ཡེ་ཤེས་གཅིག་ཏུ་བསྡུས་པའི་རང་གཟུགས། མཁྱེན་སྤྲུལ་རྡོ་རྗེ་འཆང་ཆེན་པོ་འཇམ་དབྱངས་ཆོས་ཀྱི་བློ་གྲོས་ཀྱི་ཞབས་པད་གཙུག་ཏུ་མཆོད་དེ་རྗེ་དེ་ཉིད་ལས།ལམ་འབྲས་སློབ་བཤད་དང་། སྒྲུབ་ཐབས་ཀུན་བཏུས། སྒྲུབ་ཐབས་རྒྱ་མཚོ་དང་བརྒྱ་རྩ། གདམས་ངག་རིན་པོ་ཆེའི་མཛོད། འཇིགས་བྱེད་རྭ་ལུགས་ལྷ་དགུ་བཅས་ཀྱི་སྨིན་གྲོལ་མན་ངག་ལུང་དང་བཅས་པ་སོགས་སྔ་རྗེས་སུ་ཟབ་ཆོས་མང་པོ་གསན་ཏེ་ཐུན་མིན་ནང་གི་རིགས་བདག་གཅིག་ཏུ་གྱུར། འཇམ་མགོན་ས་སྐྱ་པའི་གདུང་འཚོབ་སྒ་སྟོན་རྡོ་རྗེ་འཆང་ལེགས་པ་རིན་པོ་ཆེ་སྒ་ཁོག་ཏུ་བཞུགས་པའི་མདུན་དུ་སྔ་རྗེས་ཐེངས་གཉིས་ལ་ཕེབས་ནས་ཟབ་ཆོས་མང་དུ་ཞུས་མཛད་ཅིང་། དེ་ལ་སྔོན་མ་དགུང་གྲངས་སོ་བཞི་བཞེས་པ་ཆུ་བྱ་ལོར་སེང་སྒང་སྙན་གྲགས་རབ་རྒྱས་དང་མགོ་གུས་བསྟན་འཛིན་ཆོས་ལྡན་གཉིས་དང་ལྷན་དུ་ཁལ་ཨ་ཡུ་ཞིག་ལ་གསོལ་ཆས་བཀལ་ནས་བྱོན་ཏེ། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་པ་ཚར་ལུགས་ཐུན་མོང་མ་ཡིན་པ་སློབ་བཤད་ཀྱི་སྨིན་གྲོལ་ལུང་དང་བཅས་པ་ཆ་ཚང་དང་། ཁྲིད་ཀྱི་སྐབས་སུ་དཀའ་གནད་ཁག་ལ་འགྲེལ་བཤད་ཀྱང་མཛད་དེ་ཤིན་ཏུ་རྒྱས་སྤྲོས་ཀྱིས་བཀའ་ཆོས་ཟླ་བ་དྲུག་ལ་བསྩལ་བ་དང་། དེའི་རྗེས་སུ་ཡང་ཕེབས་ཏེ་མགོན་པོ་བཀའ་བབས་བཞིའི་

དགེ་ལེགས་འདོད་འཇོའི་དཔེ་ཚོགས།དབང་རྗེས་གནང་ཕྱི་ནང་གསང་བའི་ཁྲིད་སོགས་གསན་པར་མཛད། མཐུ་སྟོབས་ནུས་པའི་དཔལ་མངའ་མཁན་རྒན་ངག་དབང་བསམ་གཏན་བློ་གྲོས་ལས། སྔ་རྗེས་སུ་སྒྲུབ་བཏུས་དང་། འཇིགས་བྱེད་རྭ་ལུགས་ཐུན་མོང་དང་ཐུན་མིན་གྱི་སྨིན་གྲོལ་དང་རྭ་པོད་བཅས་ཟབ་རྒྱས། ཀྱེ་རྡོར་རྩ་རྒྱུད་བརྟག་གཉིས་ཀྱི་བཤད་པ་ཤིན་ཏུ་རྒྱས་པ། ཉིད་ཀྱི་རྩོམ་ཆོས་སྐོར་མང་ཆེ་བའི་ལུང་སོགས་དང་། སྐུ་ཚེ་གསེར་དགོན་དུ་སྡོམ་བརྩོན་ཡོངས་ཀྱི་ཐུ་བོ་བླ་མ་འཇམ་དབྱངས་ཆོས་ཀྱི་རྒྱལ་མཚན་ལས། ལམ་འབྲས་རྣམ་འགྲེལ་བཅུ་གནིག་གི་ལུང་ཁྲིད་སྦྲགས་མ་སོགས་འདོད་ཆོས་ཁ་ཤས། གསང་བདག་བློ་གཏེར་འཁས་ཀྱི་ཐུགས་སྲས་ཧོ་བླ་དཀོན་མཆོག་རྒྱལ་མཚན་གཟིག་ཕུར་ཡུན་རིང་བཞུགས་པའི་ཚེ། དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་དབང་ཁྲིད་པོད་ལུང་སོགས་ཆོས་སྐྱོང་གི་ཆོས་སྐོར་མང་པོ་དང་། ཞལ་ཤེས་མན་ངག་གི་རིགས་ཡོངས་རྫོགས། ལྔ་རིག་སྨྲ་བ་ཡེ་ན་གྱོད་སྤྲུལ་འཇམ་དབྱངས་ཐུབ་བསྟན་རྒྱལ་མཚན་ལས། ཟབ་མོ་གཅོད་ཀྱི་དབང་ལུང་དང་། ལྷ་བསང་ཁྲུས་ཆོག་མའི་ལུང་། གཟིག་སྒང་རི་ཁྲོད་དུ་དགོན་ཆེན་ནུབ་བླ་མ་ཀུན་བཟང་ཆོས་འཕེལ་ཆེད་དུ་ཕེབས་པ་ལས། མཁན་པོ་ཤེར་འབྱུང་དང་གཉིས་ཀྱིས་ཞལ་རྣལ་འབྱོར་བཅུ་བདུན་གྱི་རྗེས་གནང་དང་གསང་ཁྲིད། ཞལ་པོད་གཉིས་ཀྱི་ལུང་སོགས་ཆོས་བཀའ་དུ་མ། སྟག་གཟིག་ཨཱཿཡུ་མཁའ་འགྲོ་ལས། གྲུབ་ཆེན་ནཱ་རོ་ཏ་པའི་ཐུགས་བཅུད་རྡོ་རྗེ་རྣལ་འབྱོར་མའི་སྨིན་གྲོལ་བཅས་གསན་མཛད་ཅིང་། གཞན་ཡང་བདག་ཆེན་ངག་དབང་ཀུན་དགའ་བསོད་ནམས་དང་། ཡེ་ན་ཐུབ་བསྟན་ཆོས་འཕེལ་རབ་རྒྱས། འཕྲེད་བླ་རྟ་མགྲིན་མཚན་ཅན། མདོ་སྲིབ་ཐུབ་བསྟན་རྒྱལ་མཚན་སོགས་ལས་ཀྱང་ཆོས་འབྲེལ་ཅི་རིགས་བཞེས་པས་མཚོན་ཏེ། མདོར་ན་རིས་སུ་མ་ཆད་པའི་བཤེས་གཉེན་དམ་པ་དུ་མའི་ཞབས་རྡུལ་གུས་པས་བླངས་ནས་ཐུན་མོང་བ་མདོ་རིག་གནས་དང་བཅས་པ་ལ་གསན་བསམ་དབྱིས་ཕྱིན་པར་གནང་ལ། དེ་བཞིན་དུ་རྒྱུད་སྡེ་ཆེན་པོ་བཞི་དྲུག་དང་འབྲེལ་བའི་ཐུན་མོང་མ་ཡིན་པ་གསང་ཆེན་རྡོ་རྗེ་ཐེག་པའི་སྨིན་གྲོལ་རྒྱབ་བརྟེན་ཆ་ལག་དང་བཅས་པ་དང་། ལྷག་ཏུ་བསྐྱེད་རྫོགས་མན་ངག་གི་རིམ་པ་དང་། ཞལ་ཤེས་སྙན་བརྒྱུད་ཀྱི་ཡིག་ཆུང་སོགས་མཁའ་འགྲོའི་སྙིང་ཁྲག་ལྟ་བུའི་ཟབ་ལ་དཀོན་པའི་གདམས་སྐོར་བཅས་རྫོགས་པར་བཞེས་མཛད་དེ། བཀའ་ལས་ཀྱང་། ངའི་མགོ་ཐོག་ཏུ་10

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།དབང་རྫས་མང་པོར་འཇོག་མྱོང་ཞིང་། རྣ་བས་ཆོས་མང་དུ་ཐོས་མྱོང་བས་འདི་གཉིས་རྩ་ཆེན་ཡིན་ཞེས་གསུངས་ལ། གང་ཐུགས་གཏེར་གྱི་བུམ་པ་འཛད་མེད་ལུང་དང་རྟོགས་པའི་ནོར་གྱིས་གཏམས་པའི་མཛོད་ཆེན་པོ་གཅིག་ཏུ་གྱུར་ཏོ། །དགེ་ལེགས་ཀུན་གྱི་གཞི་གྱུར་སོ་ཐར་གྱི། །སྡོམ་པ་སྐྱ་རེངས་དང་པོའི་འཛུམ་རླབས་ཀྱིས། །ཉེས་ལྷུང་མུན་པ་ཕ་མཐར་བསྐྲད་དང་ལྷན། །ངུར་སྨིག་རྒྱལ་མཚན་འཆང་བའི་བརྟུལ་ཞུགས་བཞེས། །སྲིད་ཞིའི་ཡམས་ནད་འཕྲོག་ལ་ཆེས་དཔའ་བའི། །རྣམ་དག་བྱང་ཆུབ་སེམས་ཀྱི་ཨ་སྐྲྀ་ཏས། །གང་ཐུགས་ཡོལ་གོ་ཕྱུར་བུར་གཏམས་པའི་མོད། །སེམས་དཔའ་གཞན་རྣམས་བརྩོན་པ་ལྷོད་ཀྱིས་དྭོགས། །མཚན་རྟོག་རྙོག་མ་མཐའ་དག་བགྲུང་བྱེད་ཅིང་། །མཆོག་ཐུན་དངོས་གྲུབ་ལག་རྩེར་སྨིན་བྱེད་པ། །གསང་ཆེན་གདམས་པའི་རིན་ཆེན་ཀེ་ཏ་ཀ །གང་གི་གསང་གསུམ་མཛེས་པའི་དཔལ་དུ་གྱུར། །ཅེས་བར་སྐབས་ཀྱི་ཚིགས་སུ་བཅད་པའོ།།

དགེ་ལེགས་འདོད་འདོའི་དཔེ་ཚོགས།བར་དུ་བསྟན་འགྲོའི་དོན་ཆེན་མཛད་ཚུལ།རྩོད་ལྡན་ཚེ་ལོ་བརྒྱ་པའི་འགྲོ་བ་རྣམས། །འདུལ་ལ་བདེ་གཤེགས་གཞན་ལས་ཡོངས་བསྔགས་པ། །སྨོན་ལམ་ལྔ་བརྒྱའི་མཐུ་གྲུབ་བཅོམ་ལྡན་འདས། །རྣམ་འདྲེན་དོན་ཀུན་གྲུབ་པས་དགེ་ལེགས་སྩོལ། །གཉིས་པ་ལ་གསུམ་སྟེ། བཤད་དང་སྒྲུབ་པས་བསྟན་འགྲོའི་དོན་ཇི་ལྟར་མཛད་པ་དང་། གྲུབ་པའི་མཚན་མ་སྣ་ཚོགས་བརྙེས་པའི་ཚུལ། དབུས་སུ་ཕེབས་ནས་གདུལ་བྱ་འདུལ་བའི་མཛད་པ་ལྷུན་གྱིས་གྲུབ་པའོ། །དང་པོ་ནི། འཇམ་མགོན་ས་སྐྱ་པཎྜི་ཏ་ཆེན་པོས་ང་བརྒྱད་མ་ལས། ཐོག་མར་ཤེས་བྱ་ཀུན་ལ་མཁས་པར་བྱ། །བར་དུ་མཁས་པའི་ཚོགས་སུ་ལེགས་པར་བཤད། །ཕྱི་ནས་འདྲིས་པའི་དོན་ལ་བརྩོན་པས་བསྒོམ། །དུས་གསུམ་རྒྱལ་བ་ཀུན་གྱི་བཞེད་གཞུང་ཡིན། །ཞེས་གསུངས་པ་ལྟར། མཚན་ལྡན་མཁས་གྲུབ་དུ་མའི་ཞབས་པད་བསམ་སྦྱོར་གཉིས་ཀྱི་སྒོ་ནས་ལེགས་པར་བསྟེན་ཅིང་། ཟབ་རྒྱས་ཆོས་ཀྱི་བདུད་རྩི་ངོམ་མེད་དུ་བཞེས་པར་མཛད་ལ། དེའང་ཐོས་རྐྱང་ཙམ་དུ་མ་བཞག་པར་རང་དོན་དུ་བསྒོམས་པས་ཉམས་སུ་བླངས་ཤིང་སྐལ་ལྡན་གཞན་ལ་འཆད་སྤེལ་གནང་བ་སྟེ། དེའི་ཚུལ་ནི་འཕྲེད་བླས་རྡོ་རྗེ་རྣལ་འབྱོར་མའི་སྒྲུབ་པ་མཛད་དེ་གྲུབ་པའི་གོ་འཕང་མངོན་སྡུ་མཛད་པའི་གནས་མཆོག་འཕྲེད་མོ་བདེ་ཆེན་ལྟེམ་གྱི་མཚམས་ཁང་དང་། དགོན་པའི་ནང་སོགས་སུ་དགོན་གྱི་སྤྱི་སྒྲིག་འབྱུང་འདུལ་གྱི་མཚམས་དང་། དཔལ་ཀྱེ་རྡོ་རྗེའི་གཞི་བསྙེན་རྒྱས་པ། ས་འཇམ་སྦགས་སྒྲུབ་དང་། ཀུན་རིག ཉེ་བརྒྱུད་ཚེ་རྟ་ཟུང་འབྲེལ། སྐྱེར་སྒང་ལུགས་ཀྱི་རྟ་མགྲིན། ཁྱུང་ཁྲ། མཁའ་སྤྱོད། ངོར་འཇིགས། ཕུར་པ། བྲག་རྫོང་མ་སོགས་ཀྱི་བསྙེན་སྒྲུབ་ལ་བཞུགས་ནས་བསྙེན་པ་ཁ་སྐོང་གི་སྦྱིན་སྲེག་དང་བཅས་པ་འགྲོ་བར་12

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མཛད། འཕྲེད་བླ་དང་ལྷན་དུ་ལྕགས་ར་འཇིགས་བྱེད་ཁང་དུ་བྱོན་ཏེ། ལོ་གཅིག་ལ་ཚར་འཇིགས་ལས་གཤིན་དང་བཅས་པའི་བསྙེན་པ་བསགས་མཛད་ཅིང། འཕྲེད་བླ་བྱོན་ཁའི་ཞལ་བཞེས་ལྟར་བསམ་ཡས་པའི་བཀོད་པ་དང་བཅས་ཞིང་དུ་གཤེགས་པའི་གདུང་ལ་མཆོད་འབུལ་དང་། དགོངས་རྫོགས་བཅས་རྒྱས་པར་བསྒྲུབས་ཞེས་ཐོས། བར་སྐབས་སུ་ཐུགས་ཅུང་མི་བདེ་བ་ཞིག་བྱུང་བའང་། ཁྲོ་རྒྱལ་རྟ་མཆོག་རོལ་པའི་སྐུ་མཚམས་ལ་བཞུགས་ཏེ་གཏོར་བསྔོ་མཛད་པས་རང་ཞིར་སོང་ཞིང་། དེས་ན་ད་ལྟར་དགོན་པས་བསྐང་གསོའི་ཚེ་ཕྱག་རྡོར་གྱི་གཏོར་བསྔོའི་དབུར་རྟ་མགྲིན་ལ་གཏོར་བསྔོ་མཛད་པའང་བླ་མ་ཉིད་ཀྱི་ཕྱག་བཞེས་ཀྱི་རྒྱུན་སྐྱོང་བ་ཡིན་ནོ། །སྙིགས་དུས་བསྟན་འགྲོའི་དཔུང་གཉེན་འཇམ་མགོན་དྷརྨ་མ་ཏིས་བཀའ་ཕེབས་བྱུང་བ་དང་། སྡེ་དགོན་ཡོངས་ཀྱི་རེ་བ་ལྟར་དགུང་གྲངས་སུམ་ཅུ་བཞེས་པ་ས་སྦྲུལ་ལོ་ནས་དགོན་གྱི་ཆོས་ཁྲི་ལ་བཞུགས་ཏེ་དབྱར་གསོའི་མཁན་པོ་དང་། སྒྲུབ་མཆོད་ཁག་གི་རྡོར་སློབ་བཅས་གཅིག་ཆོག་མཛད་ཅིང་། དེའི་ཚེ་སྡོམ་གསུམ་གྱི་བཅས་མཚམས་ལ་འཆོལ་ཉོག་ཏུ་སྤྱོད་པ་ཐམས་ཅད་སུན་ཕྱུང་སྟེ་ཆོས་མཐུན་གྱི་སྒྲིག་ཁྲིམས་དམ་པར་བསྡམས། དེར་བརྟེན་དེང་དུས་སུའང་བླ་མ་རྒན་གྲས་ཚོས་མཁན་པོ་ཐུབ་བསྟན་ཚོགས་དབུར་ཕེབས་དུས་ཀྱི་ཚོགས་སྒྲིག་དང་ཚོགས་བརྗིད་ལྟ་བུ་ནི་ཁོ་བོ་ཅག་གི་ཚེ་ལ་མཐོང་ཐོས་བྱུང་མྱོང་མེད་ཅེས་གླེང་མོལ་བྱེད་ཀྱིན་འདུག་གོ། །དབྱར་གནས་ཀྱི་དུས་སུ་དགེ་འདུན་འདུས་པའི་ཚོགས་ལ་ལོ་རེ་མོས་ཀྱིས་སོར་མདོ་དང་། སྤྱོད་འཇུག སྡོམ་གསུམ་རབ་དབྱེ། སྡོམ་གསུམ་འཇམ་དབྱངས་བླ་མའི་དགོངས་རྒྱན། ཀུན་རིག་རྣམ་བཤད་སོགས་ཀྱི་ཆོས་ཁྲིད་ཞིབ་རྒྱས་དང་།བྱ་རྒྱུད་ཚེ་དཔག་ལྷ་དགུའི་དབང་ཆེན་དང་། སེང་གདོང་རིགས་ལྔ་དང་། ལོ་གྱོན་མ་གཉིས་ཀྱི་རྗེས་གནང་། འཁོར་བ་དོང་སྤྲུགས་ཀྱི་དབང་། ཚེ་དབང་སོགས་ལྷག་ལྷ་དུ་མའི་རྗེས་གནང་རིག་གཏད་བསྒོམ་ལུང་སྔགས་བཏུ་སོགས་དང་། བསང་བསྐང་སོགས་འདོན་ཆོག་སྐོར་མང་ཆེ་བའི་ལུང་བཅས་གནང་ཞིང་།བསང་རྒྱག་བརྔན་གྱི་ལུང་གནང་བའི་ཚེ་ཁོ་བོས་མཁན་ཆེན་རྡོ་རྗེ་འཆང་བསམ་བློ་ལས་འདིའི་ལུང་མནོས་པའི་སྐབས། ཐུབ་བསྟན་ཁྱོད་ཀྱིས་འདི་ཉིད་གསུངས་ས་གང་རྙེད་བྱས་ནས་གསུངས་རོགས་གྱིས་དང་། ང་ལ་ཉེ་བརྒྱུད་བྱས་ན་མི་ཆོག་པ་མེད་པའི་ལུང་ཞིག་ཡོད་ཅེས་གསུངས་པས་ཁྱེད་ཅག་གིས་ལུང་13

དགེ་ལེགསའདོད་འདོའི་དཔེ་ཚོགས།སྤེལ་ལ་ནན་ཏན་མཛོད་ཅིག་གསུངས། དགོན་དུ་ཐོས་བསམ་རྣམ་གྲོལ་གླིང་གི་སློབ་གྲྭ་གསར་དུ་བཙུགས་ཏེ། ཐོག་མར་མདོ་སྲིབ་པ་ཐུབ་བསྟན་ཆོས་ཀྱི་རྒྱལ་མཚན་གྱིས་རྒྱལ་བའི་བཀའ་འགྱུར་རིན་པོ་ཆེའི་ལྗགས་ལུང་དང་གཞུང་བཤད་གནང་ཞིང་། དེ་ནས་བླ་མ་རིན་པོ་ཆེས་མཁན་པོ་མཛད་དེ་ལུང་རིགས་སྨྲ་བའི་སློབ་མ་མང་པོ་ལ་སུམ་རྟགས་དང་། སྔགས་ཀྱི་བཀླགས་ཐབས། ནག་རྩིས་སོགས་རིག་གནས་ཀྱི་སྐོར་དང་། རྒྱལ་སྲས་ལག་ལེན་དང་། བཤེས་སྤྲིངས། སྤྱོད་འཇུག སོར་མདོ། འདུལ་བ་ལྔ་བཅུ་པ་དང་།སུམ་བརྒྱ་པ། དབུ་མ་དང་སྡོམ་གསུམ་གྱི་སྐོར། སྤྱི་ལྗོན་བརྟག་གསུམ། ཉི་ཟླ་ཟེར། སྣང་རྒྱུད་གསུམ་སོགས་ཀྱི་གཞུང་བཤད་ཞིབ་མོར་གནང་སྟེ་སྐལ་ལྡན་ཚོའི་ཡིད་གསོས་པར་མཛད། ལོ་བཅུ་སོང་མཚམས་ནས་དགོངས་ཁྲོལ་བྱུང་སྟེ་གདན་ཚབ་ཏུ་ སེང་སྒང་སྙན་གྲགས་རབ་རྒྱས་བརྐོ་བཞག་གནང་། དེ་ནས་བླ་མའི་དགོངས་བབས་བཞིན་རང་ཁྱིམ་ལས་རྒྱང་གྲགས་ཕྱེད་ཙམ་གྱིས་བརྒལ་ཅིང་ཁོར་ཡུག་ཏུ་རང་བྱུང་གི་སྤང་ལྗང་སོགས་ཀྱིས་མཛེས་ཤིང་ཉམས་དགའ་བ། ས་དཔལ་བཟང་ལ་མཐུན་རྐྱེན་འཛོམས་ཤིང་ཉམས་རྟོགས་འཕེལ་བའི་དཔལ་གྲུབ་པའི་གནས་མཆོག་གཟིག་སྒང་རི་ཁྲོད་གསར་བཞེངས་གནང་སྟེ། ས་ཡོས་ལོ་ནས་ལོ་གྲངས་དགུ་ལ་ཚེ་རབས་ཀྱི་ལྷག་པའི་ལྷ་མཆོག་འཇམ་དཔལ་རྡོ་རྗེ་ཁྲོས་པ་མ་ལྷའི་ཞལ་ཅན་གྱི་སྐུ་མཚམས་མཛད་དེ། རྒྱུད་སྡེ་ཐམས་ཅད་ཀྱི་ཡང་སྙིང་། འབྲས་བུ་སྔགས་ཀྱི་ཐེག་པ་གཞན་ལས་གནད་བཅུ་གསུམ་གྱིས་ཟབ་ཅིང་། གང་ཟག་དབང་པོ་ཡང་རབ་ཚེ་ལུས་གཅིག་ལ་གྲོལ་བའི་ཆོས།གྲུབ་པའི་ས་མཐོར་གཤེགས་པའི་རྣལ་འབྱོར་པ་ཟམ་མ་ཆད་པ་ལས་བརྒྱུད་པ། དམ་ཚིག་གི་གཡའ་ཡིས་མ་གོས་ལ་བྱིན་རླབས་ཀྱི་དྲོད་མ་ཡལ་བའི་ཟབ་ལམ་བསྐྱེད་རིམ་ཕྱི་ནང་གི་རྣལ་འབྱོར་དང་། རྫོགས་རིམ་རྡོ་རྗེ་གསུམ་གྱི་སྒྲུབ་པ་དང་སྦྲགས་ཏེ་སྙིང་པོ་ཡི་གེ་བཅུ་པ་དུང་ཕྱུར་གཅིག་ཁ་སྐོང་དང་བཅས་པ་བསགས་མཛད་པས། བསྐྱེད་རིམ་ལ་བརྟན་པ་ཐོབ་སྟེ་འཇིགས་བྱེད་དངོས་ལྟ་བུའི་གསལ་སྣང་བྱུང་བར་གསུངས་ཤིང་། དེའི་ཚུལ་གཞན་ཡང་ཝ་ར་མཁན་པོ་ཡོན་ཏན་སེངྒེ་བླ་མའི་དྲུང་དུ་འཇིགས་བྱེད་ཀྱི་དབང་ཁྲིད་གསན་པར་ཕེབས་ནས་གསུང་གླེང་ཞིབ་རྒྱས་གནང་བའི་ཚེ། ཁོ་བོས་གཞན་འཆད་རྩོད་རྩོམ་གསུམ་དང་འཛིན་སྐྱོང་སྤེལ་གསུམ་སོགས་ཀྱི་སྒོ་ནས་བསྟན་འགྲོའི་དོན་ཆེར་མ་འགྲུབ་མོད། འོན་ཀྱང་འཇིགས་14

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།བྱེད་ཀྱི་སྨིན་གྲོལ་ཐོབ་ནས་སྒྲུབ་པ་བྱས་ཏེ་ཧྲཱིཿཥྚིདུང་གཅིག་སོང་བས། ཡུལ་གང་ལ་དམིགས་ན་རྟགས་མ་ཐོན་པ་གཅིག་ཀྱང་མེད་ཅེས་དང་། ང་འཆི་དུས་སུ་ཤི་ཉན་རེད་ཕོད་མ་རེད་དམ་པའི་ཆོས་ཞེས་གསུངས་མཛད་པ་ལྟར་ལ། ཡི་དམ་དེའི་སྒོ་ནས་རྟགས་དང་རྟེན་འབྲེལ་བཟང་པོ་བྱུང་བའི་ཚུལ་འོག་ནས་འབྱུང་ངོ། །དེ་ནས་དགུང་ལོ་ཞེ་ལྔ་པ་ས་བྱི་ལོའི་གནམ་ལོ་གསར་ཚེས་ཀྱི་ཚེ་སླར་ཡང་རྫོང་སར་དུ་ཕེབས་ཏེ། མཁྱེན་སྤྲུལ་རྡོ་རྗེ་འཆང་གིས་ཆོ་འཕྲུལ་ཟླ་བའི་ཚེས་བཅུ་ནས་ནཱ་རོ་མཁའ་སྤྱོད་ཀྱི་བྱིན་རླབས་དང་།ཁྲིད་ལུང་སྦྲགས་མ། བཅུ་བཞི་ལ་མཁྱེན་བརྩེ་གོང་མའི་དགོངས་གཏེར་མཚོ་སྐྱེས་སྙིང་ཐིག་དང་། ཕུར་པར་གནད་ཏིག རྩ་གསུམ་དྲིལ་སྒྲུབ་བཅས་ཀྱི་དབང་ལུང་སོགས་གནང་ཞིང་། དེའི་ཚེ་བུམ་ཆུ་དང་གསུང་བདུད་རྩིའི་དཀྱིལ་འཁོར་གྱི་ཐོད་ཆང་ཐེངས་གསུམ་ལ་ཞོ་ལྟར་དུ་ཆགས་སོང་ཞེས་ཚེ་སྟོབས་ལ་གསུངས།ཚེས་བཅོ་ལྔ་བདག་ཅག་གི་སྟོན་པས་སྐུ་རྫུ་འཕྲུལ་གྱི་ཆོ་འཕྲུལ་གྱིས་སེམས་ཅན་དཔག་ཏུ་མེད་པ་དམྱལ་བའི་སྡུག་བསྔལ་ལས་གྲོལ་བར་མཛད་པའི་དུས་བཟང་ལ་ཆེད་གཏད་ཀྱིས་བྱང་ཆུབ་སེམས་སྡོམ་བསྩལ་ཏེ། ཐུབ་བསྟན་དྲི་མེད་འོད་ཟེར་ཞེས་པའི་མཚན་གྱི་ཅོད་པན་གསོལ། བླ་སློབ་ཐུགས་ཡིད་གཅིག་འདྲེས་སུ་གྱུར་ཅིང་། ཙནྡན་གྱི་ཕྲེང་བ་རྒྱན་ལྡན་ཞིག་ཕུལ་ནས་གདམས་པ་ཞིག་ཞུས་ལན་དུ་གནང་བའི་ཞལ་གདམས་ཤིག་ཀྱང་ཡོད། ཕྱིར་བྱོན་ནས་རིགས་ཀྱི་བདག་པོའི་བཀའ་ལུང་བཞིན་རྗེ་བཙུན་རྡོ་རྗེ་རྣལ་འབྱོར་མ་ནཱ་རོ་མཁའ་སྤྱོད་ཀྱི་བསྙེན་སྒྲུབ་མཛད་དེ་ཨོཾ་གསུམ་མ་དུང་གཅིག་ཁ་སྐོང་གི་མར་མེའི་སྦྱིན་སྲེག་དང་བཅས་པ་འགྲོ་བར་མཛད། དཔལ་ས་སྐྱའི་བདག་ཆེན་ངག་དབང་ཀུན་དགའ་བསོད་ནམས་མཆོག་ཡུམ་སྲས་རྣམས་མདོ་སྨད་དུ་ཕེབས་སྐབས། བླ་མ་ལ་ཁྱེད་རང་དགུང་གྲངས་ལྔ་བཅུ་བསྤྱེས་པ་ན་ཚེ་གེགས་ཆེན་པོ་ཞིག་འདུག་པས་ཚེ་སྒྲུབ་ལ་འབད་དགོས་གསུངས་པར། དེའི་བཟློག་རིམ་དུ་སྒྲོལ་དཀར་ཡིད་བཞིན་འཁོར་ལོའི་དུས་བསྙེན་ཞིག་བཞུགས་ཏེ། ཚེ་རྒྱས་པའི་སྤེལ་ཚིགས་བཏགས་ནས་དུ་བའི་སྦྱིན་སྲེག་མཛད་པས་ཀེག་ལས་གྲོལ་བའི་མཚན་མ་དང་། སྒྲོལ་དཀར་རྗེས་གནང་སྐབས་ཤིག་སྒྲུབ་ཁང་གི་སྟེང་ནས་འཇའ་དཀར་པོ་མདུང་ཚུགས་སུ་ཟུག་པ་སོགས་རྟགས་ངོ་མཚར་བ་བྱུང་ཞིང། གཞན་ཡང་ཞིང་སྐྱོང་གདོང་བཞི་པའི་བསྙེན་མཚམས་སོགས་བཞུགས་ཏེ་ལོ་གྲངས་བཅོ་བརྒྱད་ལ་ལྷག་ལྷ་དུ་མའི་སྒྲུབ་པ་15

དགེ་ལེགས་འདོད་འཛོའི་དཔེ་ཚོགས།ཚད་དུ་བསྐྱལ། དེའང་མངོན་རྟོགས་སོ་སོའི་མཚན་བཅས་དང་མཚན་མེད་ཀྱི་རྣལ་འབྱོར་དང་སྦྱར་ཏེ་མཚམས་སྒྲུབ་ལ་གཞོལ་བས་གཞན་གྱི་བསྙེན་མཚམས་ལས་ཁྱད་དུ་འཕགས་ཤིང་། ཐུན་མཚམས་རྣམས་སུའང་སྒོ་གསུམ་ཐ་མལ་དུ་མི་བཞུགས་པར་སྤང་ལ་རྡོ་དཀར་གྱིས་གཟུངས་སྔགས་བྲི་བ་དང་། ཕྱག་ཚ་འདེབས་པ། དབང་བསྐུར་ཞིང་ཆོས་འཆད་པ། མོ་རྩིསངམཛད་པ་སོགས་དགེ་བའི་བྱ་བ་འབའ་ཞིག་གིས་དུས་འདའ་བར་མཛད་དོ། །དུས་རྒྱུན་ཞལ་འདོན་ལ་ལྟ་བ་ཟབ་མོའི་རྩི་དང་མ་བྲལ་བའི་ངང་ནས་ཆག་མེད་རྣམ་བཞི་དང་། འཇིགས་བྱེད། རྟ་ཕྱག ཕུར་པ། སྒྲོལ་དཀར། མགོན་པོ་སོགས་ཡི་དམ་མང་པོའི་རྒྱུན་ཁྱེར་དང་། གཏོར་མ་བརྒྱ་རྩ་རྗ་བྷ་ལ་སེར་ནག་དཀར་དམར་དང་བཅས་པ་ཤིན་ཏུ་རྒྱས་པ། བཀའ་སྲུང་དམ་ཅན་རྒྱ་མཚོའི་སྣྲོགས་ལ་གཏོར་བསྔོ། ཡར་མར་གྱི་ཚེས་བཅུ་གཉིས་ལ་མཁའ་སྤྱོད་སྒྲུབ་མཆོད། བསྔོ་སྨོན་བཅས་རྒྱ་ཆེ་ཞིང་ཤིན་ཏུ་བྲེལ་བའི་དབུས་གཙང་དུ་བྱོན་ལམ་དུའང་ཆག་མེད་མཛད་པ་ཐོས་སོ། །དེ་སྐབས་སུ་འཆད་སྤེལ་མཛད་པ་ལ། རང་དགོན་དུ་ཡེ་ན་མཁན་པོ་ཆོས་རབ་ཀྱིས་ལམ་འབྲས་ཀྱི་སྨིན་གྲོལ་སྩོལ་རྗེས་སུ་གཞི་བྱེས་ཀྱི་བླ་གྲྭ་ཡོངས་ཀྱི་ངོར་བྱས་ཏེ། ལམ་འབྲས་སློབ་བཤད་པོད་བཅུ་བདུན་དང། ལྷ་བསང་ཁྲུས་ཆོག་མ། རྒྱག་བརྔན་ཆ་ལག་དང་བཅས་པ་སོགས་ཀྱི་ལྗགས་ལུང་དང་།འཇིགས་བྱེད་རྭ་ལུགས་ལྷ་དགུའི་དབང་ཆེན་དང། ལས་གཤིན་ལྷ་བཅུ་གསུམ་མའི་རྗེས་གནང་། རྭ་ལོའི་གསོལ་འདེབས་དང་། སྒྲུབ་ཐབས་བདུད་འཇོམས་སྣང་བ། འཇིགས་ཆོག་སོགས་ཆོས་ཚན་དུ་མའི་ལུང་། གོ་དོན་བདུད་རྩིའི་ཉིང་ཁུ་དང་། རྭ་རྩེ་སེམས་འཛིན་གྱི་ཉམས་ཁྲིད་ཞག་བདུན་གྱི་ས་བཅད་མཛད་པ་བཅས་བཀའ་དྲིན་ཆེན་པོས་བསྩལ། དེ་སྐབས་སུ་བྱུང་བའི་དངོས་རྫས་རྣམས་དང་མར་རྒྱ་བརྒྱ་ཡིས་གཞིར་བྱས་ཏེ། དགོན་དུ་འཇིགས་ཆོག་ཉིན་བདུན་འཚོགས་པའི་རྟེན་རྩར་གནང་། དབོན་སྟོད་པ་མཁྱེན་རབ་ཆོས་རྗེའི་བཀས་བསྐུལ་ཏེ་དབོན་སྟོད་སློབ་གྲྭ་རུ་མཁྱེན་རབ་རིན་པོ་ཆེ་དབུར་བཞུགས་པའི་བཤད་གྲྭ་བ་ཉི་ཤུ་རྩ་བདུན་ལ་འཇིགས་བྱེད་རོ་ལང་བརྒྱད་སྐོར་གྱི་དབང་ཆེན་དང་། ལས་གཤིན་གྱི་རྗེས་གནང་། རྭ་ལུགས་ཀྱི་སྤྱིན་སྲེག་དང་། རྭ་ལོའི་གྲུབ་རྟགས་གསོལ་འདེབས་སོགས་མང་པོའི་ལུང་།འཇིགས་ཁྲིད་ཉིན་བདུན་གྱི་ས་བཅད་མཛད་པ་ཤིན་ཏུ་རྒྱས་སྤྲོས། ས་ཆེན་གྱིས་མཛད་པའི་ལམ་འབྲས་16

གྲུབ་དབང་ཐུབ་བསྙན་འཕེལ་རྒྱས་ཀྱི་རྣམ་ཐར།རྣམ་འགྲེལ་བཅུ་གཅིག་གི་ལུང་ཁྲིད་བཅས་ཕུལ་མཛད་ཅིང་། བླ་སློབ་ཕན་ཚུན་ཐུགས་ཡིད་གཅིག་འདྲེས་ཀྱིས་བསྟོད་བསྔགས་རྒྱ་ཆེར་གནང་། སེང་ཆེན་གནམ་བྲག་གནས་སྐོར་བྱོན་དུས་གནམ་བྲག་དགོན་གྱི་འདུས་པ་ལ་རྩ་གསུམ་དྲིལ་སྒྲུབ་ཀྱི་དབང་བསྐུར་དང་། རི་ཁྲོད་དུ་བྲག་གཡབ་བློ་གྲོས་རྒྱལ་མཚན་དང་།ཝ་ར་མཁན་གུ་ཎའི་མཚན་ཅན་སོགས་སྔ་རྗེས་སུ་ཕེབས་པ་རྣམས་ལ་འཇིགས་བྱེད་ཀྱི་སྨིན་གྲོལ་ལུང་སོགས་གང་དགོས་གནང་བ་ཡིན་ཞིང་། ད་དུང་དོན་གཉེར་ཅན་རྣམས་ཀྱི་འདོད་སྐོང་གི་ཕྱིར་དུ་མོས་བསྟུན་གྱི་སྨིན་གྲོལ་གདམས་པའི་ཟབ་ཆོས་མང་དུ་བསྩལ་བ་ངེས་ནའང་། ཞིབ་པར་འབྲི་རྔོ་མི་ཐོགས་སོ། །དགོན་དུ་ཕལ་ཆེར་ལོ་བསྟར་དབྱར་ལྗོངས་རྒྱུའི་དབུ་བཞུགས་དང་། ཉི་ལྡོག་དྲུག་ཅུའི་རྡོར་སློབ་མཛད་པར་ཕེབས་ཤིང་། གཞན་ཡང་དགོན་སྡེ་ཁག་དང་བསྟན་སྦྱིན་ཁག་ཏུ་ཞབས་རིམ་བསྒྲུབ་པ་དང་། ཉེ་སྐོར་དུ་ན་ཤི་གལ་ཆེན་བྱུང་བའི་སྐབས་སོགས་སུའང་བྱོན་ཏེ། སོ་སོའི་འདོད་བསྟུན་གྱི་གཡང་སྒྲུབ་དང་། སྲེག་བླུག དབང་ཁྲུས། བྱད་གྲོལ། གཤིན་ཆོག་བཅས་ཀྱིས་འགྲོ་དོན་མཐའ་ཡས་པར་མཛད།སྦྱིན་བདག་གིས་ཕུལ་བའི་དད་རྫས་རྣམས་ཀྱང་དམ་འཛིན་ཆེན་པོས་གསོག་འཇོག་མེད་པར་དགོན་དུ་ཚོགས་བསྔོ་ཕུལ་བ་དང་། ཡར་མཆོད་མར་སྦྱིན་ཁོ་ན་མཛད་པའི་རྒྱུས་དགོན་དུ་གྲྭ་ཁང་ཞིག་ཀྱང་ཐོན་ཐབས་མ་མཛད་ཅིང་། མཁན་པོའི་ཚེ་ཚོགས་པའི་སྒྲིག་ཆས་རྣམས་ཀྱང་མྱུར་བ་ངག་དབང་བསྟན་འཛིན་ལས་གཡར་པོ་བཏང་དགོས་པ་དང་། རི་ཁྲོད་ནས་གཞན་དུ་ཕེབས་དུས་མཚམས་ཁང་གི་སྒོ་རྩིད་སྐུད་ཅིག་གིས་བསྡམས་ཏེ་བྱོན་པར་གྲགས། གྲོང་ཆོག་པ་གཞན་ཡིན་ན་འབུལ་བ་ཆེ་ཆུང་དང་ཟ་མ་བཟང་ངན་ལ་སེམས་ཤས་ཆེ་ནའང་། རྗེ་བླ་མ་འདིས་ནི་དབོན་སྟོད་དུ་ཕེབས་དུས་ཁོ་བོ་གྲོང་ཆོག་སོང་དུས་ཡོན་འབུལ་ལ་བསམ་ངན་ཤར་མ་མྱོང་ཞེས་མཁྱེན་རབ་མཆོག་ལ་ཞུས་འདུག་ཅིང་། གསོལ་ཆས་ཀྱང་ཕ་ཟས་ལུ་འབུ་དཀར་ཆུང་གསུངས་ནས་ཡུང་སྒོང་བཙོས་པ་དང་། ཆོ་ལེ་སོགས་ངན་ངོན་ཙམ་གྱིས་ཆོག་ལ་ཟ་མ་ཕལ་པ་ཡི་ག་མི་འོང་བ་ཅི་ཡང་མེད། དེ་ལྟར་འདོད་ཆུང་ཆོག་ཤེས་འབའ་ཞིག་གིས་སྐུ་ཚེ་འདའ་བར་མཛད་ནའང་། འབྱོར་ལྡན་གྱི་མཆོག་ཡིན་པ་སྟེ། བཤེས་སྤྲིངས་ལས། ནོར་རྣམས་ཀུན་གྱི་ནང་ནས་ཆོག་ཤེས་པ། །རབ་མཆོག་ལགས་པར་ལྷ་མིའི་སྟོན་པས་གསུངས། །ཀུན་ཏུ་ཆོག་ཤེས་མཛོད་17

དགེ་ལེགས་འདོད་འཇོའི་དཔེ་ཚོགས།ཅིག་ཆོག་མཁྱེན་ན། །ནོར་མི་འདོག་ཀྱང་ཡང་དག་འབྱོར་པ་ལགས། །ཞེས་དང་། བྲག་ར་རྡོ་རྗེ་འཆང་ཆོས་ཀྱི་ཉི་མས། ཟས་གོས་ཅི་འབྱོར་ཙམ་ལ་ཆོག་ཤེས་ཤིག་ཐུབ་ན། །ཕྱུག་པོ་རྣམ་ཐོས་བུ་དང་ཁྱད་པར་རང་མི་འདུག །ཅེས་གསུངས་པ་བཞིན་ནོ། །དྭངས་གསལ་པདྨ་ཅན་གྱི་ཆུ་གཏེར་ལ། །ངང་པའི་རྒྱལ་པོ་ངང་གིས་འདུ་བ་བཞིན། །སྐྱེ་དགུའི་འདྲེན་མཆོག་གང་དུ་བཞུགས་ན་ཡང་། །སྐལ་བཟང་སློབ་མའི་འདུ་བ་ཡོངས་སུ་རྒྱས། །མཁྱེན་རབ་ཀུན་གསལ་བུ་མོའི་ལྟོ་བ་ལ། །ལུང་རྟོགས་ཡོན་ཏན་ཆུ་འཛིན་འཁྲིགས་པ་ལས། །འཛད་མེད་ལེགས་བཤད་སྦྲང་ཆར་སིལ་མའི་རྒྱུན། །བློ་གསལ་བློ་ཡི་པཟླའི་དཔྱིད་དུ་ཕབ། །དྲི་མེད་རྒྱལ་བསྟན་གངས་ཀྱི་རི་བོའི་སྤོར། །རྣམ་དག་ལུང་དང་རིགས་པའི་ང་རོ་ཡིས། །དྲེགས་ལྡན་གླང་པོའི་སྤོབས་པ་འཕྲོག་བྱེད་པ། ། ་དྲན་དབང་གདོང་ལྔའི་དབང་པོ་ཁྱོད་གཅིག་པུ། །གཟུང་འཛིན་རྟོག་པའི་རྡུལ་གྱིས་ཡོངས་དབེན་པའི། །ཟབ་ཡངས་མཁྱེན་པའི་ཐུགས་ཀྱི་ཨ་དར་ཤར། །སྣ་ཚོགས་ཏིང་འཛིན་སྒོ་མོ་བརྒྱ་ཕྲག་གཟུགས། །མ་འདྲེས་གསལ་བར་འཆར་བ་ཨེ་མ་མེད། །མི་མེད་དབེན་པའི་རི་སུལ་ཉམས་དགའ་བར། །18

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ཟག་མེད་དགའ་བས་མྱོས་པའི་རྣལ་འབྱོར་གྱིས། །གཉིས་མེད་མཉམ་པར་བརྡལ་བའི་འཁོར་འདས་ཟུང་། །འགལ་མེད་བསྒོམ་པའི་གྲགས་སྙན་བླ་ན་མཐོ། །ལྷ་གཅིག་འཇིགས་མཛད་མ་ཧེ་ཞལ་ཅན་གྱི། །རིམ་གཉིསྟ་ལམ་ལ་བརྟན་པ་ཐོབ་པའི་མཐུས། །ས་གསུམུ་འགྲོ་བའི་དཔལ་དུ་གྱུར་པ་ཡིས། །ལས་བཞི་ལྷུན་གྱིས་གྲུབ་པའི་བརྡ་རྟགས་རྫོགས། །ཞེས་བར་སྐབས་ཀྱི་ཚིགས་སུ་བཅད་པའོ། །རྣམ་དག་བྱང་ཆུབ་སེམས་ཀྱིས་རྒྱུད་བརླན་ཀྱང་། །ཐབས་མཁས་ཐུགས་རྗེའི་དྲག་པོ་མངོན་སྤྱོད་ཀྱིས། །བསད་གསོའི་བརྟུལ་ཞུགས་གྲུབ་པའི་ཧེ་རུ་ཀཿ། །རྭ་ཆེན་བཛྲ་ཀིརྟིས་བདག་ལ་དགོངས། །གཉིས་པ་ནི། དེ་ལྟར་གཞུང་ལུགས་རབ་འབྱམས་ལ་ཐོས་བསམ་གྱིས་མཐའ་རྒྱ་བཅད་ཅིང་།སྨིན་གྲོལ་གྱི་གདམས་པ་མང་དུ་བཞེས་པའི་མཐར་ཉིན་མཚན་གོ་སྦྲེལ་ནས་རིམ་གཉིས་ཀྱི་རྣལ་འབྱོར་ཟབ་མོ་ཉམས་སུ་བཞེས་པ་དང་། བླ་མ་དང་ཡི་དམ་གྱི་ལྷས་རྗེས་སུ་བཟུང་བའི་མཐུས་མཆོག་ཐུན་གྱི་དངོས་གྲུབ་འགྲུབ་པའི་མཚན་མ་མཐའ་ཡས་པ་བརྙེས་ཏེ་གྲུབ་པའི་གོ་འཕང་མངོན་དུ་མཛད་པ་གདོན་མི་ཟ་མོད། འོན་ཀྱང་དམ་པ་འདི་ཉིད་སྦས་པའི་ཚུལ་དུ་བཞུགས་ཏེ་ཐུགས་ཤིན་ཏུ་སྒམ་པས་བུམ་ནང་གི་མར་མེ་ལྟར་གསང་བ་སྲུང་བ་ལ་ཐུགས་དམ་གྱི་སྙིང་པོ་མཛད་པས་གསུངས་དཀའ་ཞིང་། གསུངས་ཀྱང་ཐུན་མོང་མ་ཡིན་པའི་ཆེས་ཤིན་ཏུ་གསང་བའི་རྣམ་པར་ཐར་པ་རྣམས་ནི། འཇུག་པ་ལས། འོན་ཀྱང་ཁྱོད་ཀྱི་གསང་བ་འདི་ནི་བསྙད་བགྱི་མ་ལགས་སོ། །ཞེས་གསུངས་པ་ལྟར། རྗེ་ཉིད་དང་རྟོགས་པ་མཉམ་པའི་ཡེ་ཤེས་ཀྱི་ཡུལ་ལས། བདག་འདྲ་བའི་སོ་སྐྱེ་རང་རྒྱུད་པའི་རྟོག་ཡུལ་ལས་འདས་ཤིང་དོན་དུའང་མི་19

དགེ་ལེགས་འདོད་འཇོའི་དཔེ་ཚོགས།འགྱུར་བ་ལ་དགོངས་པ་སྟེ། དེའི་ཚུལ་མཁན་ཆེན་མདོ་སྲིབ་པ་ཐུབ་བསྟན་རྒྱལ་མཚན་མཆོག་ནས་དེང་སོང་གྲུབ་རྟགས་ཐོན་པ་རབ་བརྟན་མཁན་པོ་འདྲ་བ་དཀོན་ཅེས་གསུངས་པས་རྐྱེན་བྱས་ཏེ། ཚེ་རིང་སྟོབས་ལྡན་ནས་ཨ་ཞང་ཁྱེད་ལ་ཆུང་དུས་ནས་གྲུབ་རྟགས་མང་པོ་ཡོད་རེད་གསུངས་འདུག་ན་དེ་ཉིད་གསུངས་རོགས་ཞུས་ཚེ། ང་ལ་ཐུན་མོང་མ་ཡིན་པའི་རྣམ་ཐར་མང་པོ་ཡོད་ཀྱང་ཁྱོད་ལ་བཤད་རུང་བ་ཡོད་མ་སོང་། ཐུན་མོང་བ་འདི་རྣམས་རེད་གསུངས་ནས་ངོ་མཚར་བའི་རྣམ་ཐར་འགའ་ཞིག་གསུངས་མཛད་པ་དང་། ཡང་སྤྱིར་གྲུབ་རྟགས་ཟེར་བ་དེ་དང་པོ་མེད་པ་ལ་ཡོད་པ་ཞིག་བྱུང་། དེ་ནས་ཡང་མི་མངོན་པ་ལྟ་བུ་ལ་སླར་ཡོད་པ་ཞིག་བྱུང་ན་འགྱུར་བ་མེད་པ་རེད་ཅེས་མྱོང་བ་ཅན་གྱི་གསུངས་བྱོན་པ་ལྟ་བུའོ། །དེས་ན་འདིར་ནི་ཐུན་མོང་དུ་གྱུར་པའི་གྲུབ་པའི་མཚན་མ་ཅི་རིགས་པ་སྟོན་པ་རྣམས་མདོར་བསྡུས་ཏེ་བཀོད་ན། རབ་ཚེས་ས་ཡོས་༡༩༡༥ལོར་གྲུབ་མཆོག་དམ་པ་མཁན་རྒན་བསམ་བློ་དབུས་དགོན་སྡེ་མང་པོས་ལྕགས་ར་རུ་དམག་ཟློག་གི་ཆེད་དུ་རྭ་ལོའི་སྦྱིན་སྲེག་བླུག་པའི་ཚེ་རྗེ་ཉིད་ཀྱང་ཕེབས་ཤིང་། དེའི་ཚེ་མཁན་རྒན་གྱི་ཞལ་ནས། ངའི་སྙིང་ཁ་ནས་མེ་སྟག་ཅིག་འཕྲོས་པ་རབ་བརྟན་དགེ་ཚུལ་འདིའི་ཐུགས་ཀར་ཐིམ་སོང་བས། ཁོང་འཇིགས་བྱེད་ཀྱི་རྣལ་འབྱོར་པ་མཆོག་ཏུ་གྱུར་པ་ཞིག་འོང་རྒྱུ་རེད་ཅེས་གསུངས་ནས་འབྱུང་འགྱུར་ལུང་བསྟན་གནང་བ་ལྟར་མངོན་དུ་གྱུར་ཅིང་། དེ་དུས་ནས་ཐུགས་རྒྱུད་ཀྱི་རྟོགས་པ་འཕོ་བའི་ཚུལ་བསྟན་ཏེ་རྒྱལ་ཚབ་ཏུ་མངའ་གསོལ་བར་གོར་མ་ཆག་གོ། །འཇམ་དཔལ་ཁྲོས་པ་གཤིན་རྗེའི་གཤེད་ཀྱི་དཀྱིལ་འཁོར་དུ་བཅུགས་ཏེ་དེའི་གདམས་ཆོས་ཀྱི་སྐོར་ལྷག་ལུས་མེད་པ་བསྩལ་ཅིང་། དེ་ཉིད་ཀྱི་སྒོ་ནས་རྟེན་འདི་ལ་མཆོག་ཐུན་གྱི་དངོས་གྲུབ་རྣམ་གཉིས་མངོན་དུ་འགྲུབ་པའི་ལུང་བསྟན་དང་དབུགས་དབྱུང་བཅས་གནང་། དེ་སྐབས་སུ་མི་མ་ཡིན་གྱིས་རིན་ཆེན་དང་པོའི་ལེགས་སྐྱེས་ཕུལ་བ་བླ་མ་མཉེས་པའི་མཆོད་སྤྲིན་དུ་སྤྲོས་པ་སྟེ། དེའི་ཚུལ་ཞལ་སྔ་ནས། ང་དགོན་ཆེན་དུ་ཆོས་ཞུ་ཡོད་པའི་ནང་ཞིག་ལམ་ཁའི་ཁང་རྣལ་ཞིག་ནས་ཁེམ་བུ་ཞིག་རྙེད་པ་གཟན་གྱིས་ཕྱི་བཞིན་དབང་ཞུར་སོང་བས། བླ་མས་ཁྲི་ཐོག་ནས་གཟིགས་ཏེ་ཐུབ་བསྟན་ཁྱོད་ཀྱིས་ཅི་མཛད་ཡིན་གསུངས་བྱུང་བར། རྒྱུ་མཚན་དང་བཅས་གཟིགས་འབུལ་ཞུས་པས། ཞིབ་ཏུ་གཟིགས་རྟོག་མཛད་དེ་སྨན་ཟ་བྱེད་ཡག་པོ་ཞིག་འདུག་20

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།གསུངས། འོ་ན་བླ་མས་དེ་ལྟར་མཛད་པར་ཞུ་ཞུས་པས་དྲིལ་འབོའི་ནང་དུ་བཅུགས་སོང་ཞིང་། ཕྱི་ཉིན་འདི་གསེར་རེད་ཟེར་ཞིང་མི་མ་ཡིན་གྱིས་ཕུལ་བ་ཡིན་ཚོད་འདུག་པས་ཕར་བསྣམས་སོང་གསུངས་ཀྱང་།བླ་མ་ལས་མཎྜལ་གྱི་དོད་དུ་ཕུལ་བ་ལས་ཅི་ཡོད་ཞུས་པས་ཐུགས་དགྱེས་ཉམས་མཛད་ཅིང་། རྟེན་འབྲེལ་མཆོག་ཏུ་དགེ་བ་ཞིག་བྱུང་སོང་ཞེས་གསུངས་པ་པདྨ་རྣམ་རྒྱལ་སོགས་མང་པོས་ཐོས་འདུག་གོ། ལྷག་པའི་ལྷ་དེ་ཉིད་ཐུགས་དམ་གྱི་མཐིལ་དུ་མཛད་དེ་སྒྲུབ་པར་ཡུན་རིང་བཞུགས་ཤིང་། རིམ་པ་གཉིས་ཀྱི་ཏིང་ངེ་འཛིན་ཉམས་སུ་བཞེས་པས་གྲུབ་པའི་གོ་འཕང་མངོན་དུ་མཛད་དེ་ལྷག་པའི་ལྷའི་དགྱེས་ཞལ་རྒྱུན་མི་ཆད་པ་མཇལ། ཞལ་ནས་ཀྱང་། འཇིགས་བྱེད་ཀྱི་མཚམས་གྲོལ་བའི་ནུབ་མོའི་སྣང་བ་ལ། རང་གཞན་མང་པོས་གླང་རེ་ཆིབས་ཏེ་གཟིག་སྒང་ནས་དཔལ་འཛུམ་ལ་བརྒལ་ཏེ་སོང་ཞིང་། དེའི་ཚེ་རང་ལ་ཞོན་པ་གླང་ནག་པོ་ཞིག་འདུག་ལ། དེའི་རྗེས་སླེབ་པ་དང་ཤ་ཤེད་དང་གཟི་བརྗིད་འདྲ་བ་ནི་གླང་གཞན་གང་ལའང་མི་འདུག་པའི་མཚན་ལྟས་ཤིག་བྱུང་ཞེས་རྒན་ཚེ་རིང་སྟོབས་ལྡན་ལ་གསུངས། ཡི་དམ་གྱི་ལྷ་་དང་ངོ་བོ་དབྱེར་མི་ཕྱེད་པ་ལྟ་བུའི་ཉམས་བཟང་པོ་རྒྱུན་དུ་ཤར་ཞིང་། ལས་དག་པའི་འཕགས་པ་གཞན་ལའང་དེ་འདྲའི་གཟིགས་སྣང་བྱུང་བ་སྟེ། རྫོང་སར་དུ་མཁའ་སྦྱོད་མའི་དབང་ཁྲིད་གསན་པར་ཕེབས་ནས། བླ་མའི་གཟིམས་ཁང་དུ་དཔལ་ཆེན་རྡོ་རྗེ་འཇིགས་བྱེད་ཀྱི་གསལ་སྣང་དང་བཅས་བྱོན་པས།འཇམ་མགོན་མཁྱེན་སྤྲུལ་པ་ཆེན་པོས་བཛྲ་བྷེ་ར་ཝ་མངོན་སུམ་དུ་གཟིགས་གསུངས་ནས་བྲེད་སྔངས་དང་བཅས་འོ་བརྒྱལ་ཞུས་པར་གྲགས་ལ། བཀའ་ལས། ཕྱི་ཉིན་དབང་གྲལ་དུ་ང་ལ་ནན་གྱིས་གཟིགས་ནས་འཇིགས་འཇིགས་འདྲ་མཛད་ཅིང་། ཨ་ལ་ཁྱོད་ཀྱིས་འཇིགས་བྱེད་དེ་ཤིན་ཏུ་འགྲུབ་འདུག ད་ནས་མཁའ་སྤྱོད་ཀྱི་སྒྲུབ་པ་མཛད་ན་ཆོག་ཅེས་གསུངས་བྱུང་ཞེས་གསེར་ལྗང་མཁན་པོ་ཐུབ་ཆོས་ལ་གསུངས་འདུག་ལ། དེ་དུས་སུ་ཁྲོ་རྒྱལ་རྡོ་རྗེ་འཇིགས་བྱེད་ཀྱི་སྐུ་དངོས་སུ་བསྟན་པ་ཡིན་གྱི་རེད་ཅེས་མཆོག་སྤྲུལ་ཀུན་དགའ་ཚུལ་ཁྲིམས་རྒྱ་མཚོས་གསུངས་སོ། །འཇིགས་བྱེད་ཀྱི་སྒྲུབ་པ་མཛད་ནས་སྐུ་གཟུགས་དང་ན་བཟའ་ཕྱག་ཕྲེང་སོགས་ལས་མེ་སྟག་ཆེ་ཆུང་མང་པོ་འཕྲོ་བ་དང་། དབྱར་སྟོན་གྱི་ཚེ་སེར་སྤྲིན་འཁྲིགས་པ་དང་ཆོས་སྐྱོང་གི་སྒྲུབ་པ་མཛད་པའི་དུས་སོགས་སུ་སྒྲུབ་ཁང་དམར་འུར་གྱིས་འབར་ཏེ་མེའི་ཌིང་པོ་21

དགེ་ལེགས་འདོད་འདོའི་དཔེ་ཚོགས།གཅིག་ཏུ་གྱུར་པ་ཡོངས་གྲགས་ལ། སྐབས་ཤིག་མཚམས་ཁང་ཕྱག་དར་བྱས་པའི་ཐལ་ལུད་ཅིག་ཁང་ལྟག་ཏུ་ཕོས་པས་དེའང་མེ་འབར་འདུག་པ་བྱུང་ཞེས་གསུངས། བླ་མ་ལ་ཐ་མལ་གྱི་རྣམ་རྟོག་ལྡོག་སྟེ་རྒྱལ་བ་རྡོ་རྗེ་འཆང་གི་ངོ་བོར་བཞུགས་པ་ལ་དབྲོག་ཏུ་མེད་པའི་ཡིད་ཆེས་ཀྱི་ངེས་རྙེད་བྱུང་བ་ཡིན་ནོ་ཞེས་ཐོས་ལ།དེའི་ཚུལ་གཞན་ཡང་ལྷར་བཅས་འགྲོ་བ་ཡོངས་ཀྱི་སྤྱི་རྗེ་མཁྱེན་སྤྲུལ་པ་པདྨ་ཡེ་ཤེས་རྡོ་རྗེ་དབུས་ཕེབས་ཀྱི་ཚེ། འདྲེན་མཆོག་བླ་མ་རིན་པོ་ཆེ་ཡང་གནམ་བྲག་ཏུ་ཆིབས་བསུ་བྱོན་ཅིང་། གཏེར་ལུང་ལས།རིན་ཆེན་བྲག་དེའུ་ལུང་པའི་དབུས་ན་ཡོད༔ ༔དེ་རུ་ཨོ་རྒྱན་འཁོར་བཅས་ཚོགས་འཁོར་བྱས༔ ༔ཡེ་ཤེས་མཁའ་འགྲོ་འབུམ་གྱི་སྦྲང་ཞུ་ཡོད༔ ཐེས་འབྱུང་བའི་རིན་ཆེན་གཏེར་གྱི་དེའུའི་བྲག་འོག་མཁྱེན་ཀོང་མཆོག་གསུམ་ཞལ་འཛོམ་ཐོག་ཟབ་གཏེར་བཞེས་ཤུལ་དུ་མཁྱེན་བརྩེ་རྡོ་རྗེ་འཆང་དང་སྡེ་བཙུན་འཇམ་དབྱངས་དཔལ་མོ་གཉིས་བྱོན་སོང་ཚེ། ཆུ་ཁ་ན་བླ་མས་ཆབ་ལྷམ་ཕུད་འདུག་པ་རྗེ་འདིས་དབུ་ཐོག་ཏུ་བཞེས་ཤིང་ལྗགས་ཀྱིས་ལྡག་པར་མཛད་། མཁྱེན་སྤྲུལ་པས་གཟིགས་ཏེ་ཐུབ་བསྟན་ཁྱོད་ཀྱིས་སྤྱོ་ལས་དེ་ལྟར་མ་མཛད་ཅེས་གསུངས་དགོས་བྱུང་བ་དང་། རི་ཁྲོད་དུ་གུང་བསང་ལ་ཉིན་ཞིག་མཚམས་ཁང་སྒང་རྒྱབ་བྲག་ཧྲུག་གདོང་དུ་ཕེབས་ནས། ང་ལ་བླ་མ་ལེགས་པའི་ཞབས་དང་བསམ་བློ་རྡོ་རྗེ་འཆང་གཉིས་ཀྱིས་ཁྱོད་འདི་ནས་སོང་སྟེ། མར་འདིའི་འབྲི་ཆུའི་ནང་ལྕེབས་ཤིག་གསུངས་ན་འདི་ནས་སོང་སྟེ་ཆུ་ནང་མཆོང་པར་ངེས་ནའང་། ཆུ་འགྲམ་སླེབ་དུས་བློ་རྩེ་གཉིས་སུ་འགྱུར་སྲིད་སྙམ་ལ། འཇམ་མགོན་མཁྱེན་བརྩེ་སྤྲུལ་སྐུས་དེ་ལྟར་གསུངས་ན་ཐེ་ཚོམ་ཙམ་ཡང་མེད་པར་མཆོང་མི་བཞག་རེ་ཞེས་གསུངས་མཛད་པ་བཅས་ཀྱིས་ཀྱང་རྟོགས་ཤིང་། སྐུ་ཚེའི་སྨད་ལྷ་ལྡན་དུ་བཞུགས་ཚེ་འཇམ་མགོན་མཁྱེན་བརྩེ་རིན་པོ་ཆེ་དེ་ད་ལྟར་འདྲ་ཞིག་ཞལ་བཞུགས་ན། ང་བན་རྒན་པུས་མོ་བཙུགས་ནས་རྒྱ་དཀར་ནག་གང་དུ་འགྲོ་དགོས་བྱུང་ནའང་འགྲོ་རྒྱུ་ཡིན་གསུངས་ལ། རྒྱུན་དུ་ཕ་བླ་མ་མཁྱེན་བརྩེ་རྡོ་རྗེ་འཆང་ཞེས་གསུངས་ནས་བཟོད་མེད་དུ་སྤྱན་ཆབ་བསིལ་བ་མང་ངོ་། །བསྟན་འགྲོའི་ཞབས་རིམ་གྱི་ཆེད་དུ་བཅོམ་ལྡན་འདས་དུས་དགྲའི་དབང་པོ་འཇམ་དཔལ་རྡོ་རྗེ་ཁྲོས་པའི་དྲག་པོ་ཆེན་པོའི་སྒྱིན་སྲེག་མང་དུ་མཛད་ཅིང་། དེའི་ཚེ་སོགས་སུ་སྣང་སེམས་ལ་དབང་འབྱོར་ཏེ་འཁོར་འདས་བདེན་པར་མེད་པའི་རང་མཚང་རྗེན་གཅེར་དུ་གཟིགས་པའི་22

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ལག་རྗེས་སུ་རྟགས་ཁྱད་པར་ཅན་རེ་མ་བསྟན་པ་མེད་པས་དེའི་ཚུལ་ལ། ཉིད་ཀྱི་དབོན་མོ་ཚེ་དབང་ལྷ་མོ་རང་ཡུལ་གྱི་གཞི་བདག་དཔལ་འཛུམ་ཟེར་བ་སྔོན་ཡུལ་འདིའི་མི་མང་པོ་གསོན་ཁྲིད་བྱས་སོང་ཞིང་།ཕྱི་ནས་འུར་ཅོ་རྒྱག་པ་དང་གོས་བརྡབ་པ་ཙམ་གྱིས་ཀྱང་ཕོག་ཐུག་འགྲོ་བའི་ནག་ཕྱོགས་མ་རུང་བ་དེའི་གདོན་གྱིས་ཟིན་ཏེ་སེམས་རྣལ་དུ་མ་གནས་པར་སྤྱོ་བའི་ཚེ། གྲོ་ཁེ་རྟོགས་ལྡན་ཨོ་རྒྱན་བསྟན་འཛིན་ནོར་བུ་བྱོན་པར་ཅི་དྲག་ཞུས་པས། དེ་ནུབ་གསོལ་དགོང་བཞེས་ཏེ་ཞལ་མཚར་དུ་ངས་ཁོ་ལྕགས་ཀྱི་དྲྭ་བ་ནང་བཅུགས་ནས་ཁས་ལེན་བྱེད་བཅུག་ཆོག་ཅེས་གསུངས། མཚན་མོར་དེ་གནས་ཀྱི་ལ་རྩེར་བྱོན་ནས་གཅོད་འདུལ་མཛད་ནའང་། གཅོད་ཞབས་མ་ཁུག་ནས་ཕྱིར་བྱོན་ཏེ་བླ་མ་ཁྱེད་ཀྱིས་ཅི་མཛད་ན་མ་གཏོགས་བདག་གིས་ཐུབ་མ་སོང་གསུངས། བླ་མ་ཐུགས་རྒྱལ་བཞེངས་ཏེ་ཁོ་དཔལ་འཛུམ་ལྕགས་ཐོད་ལ་གསོལ་མཆོད་དེ་ཙམ་བྱས་ནའང་ད་དུང་མ་དགའ་ན་ཐབས་ཡོད་གསུངས་ཤིང་། ཕྱི་ཉིན་ཚ་མོ་དང་བཅས་རི་རྩེར་བྱོན་ཏེ་ཕྱོགས་བཞིར་སྐྱེར་ཕུར་བཏབ། ཉིད་ཀྱི་བགྲང་ཕྲེང་དང་སྐུ་ཆས་ནད་པ་ལ་བསྐོན་ཏེ་འཇིགས་བྱེད་དྲག་ཆེན་བླུག་པ་ན། མཚམས་ཤིག་ཏུ་ནད་པ་ནད་ལས་གྲོལ་ཏེ་ཨ་ཞང་ཁྱོད་ཀྱིས་མི་རྟ་ཁྱི་དམར་པོ་དེ་རྣམས་མེ་ལ་མ་སྲེགས། ཁྱོད་ལ་སྙིང་རྗེ་མེད་ཨེ་རེད་ཅེས་ཟེར་ནས་བོས་བྱུང་ཞིང་། གཞི་བདག་དེ་ཉིད་སླར་ཡང་བཀའ་དམ་ལ་བཞག་སྟེ་སྦྱིན་སྲེག་གི་མཇུག་བསྡུ་བར་མཛད། དེ་ནས་མཚན་རིང་མོར་བྲོ་རྡུང་གླུ་བླངས་ཏེ་འུར་ཅོ་བརྒྱབ་ནའང་དྭོགས་ཙམ་ཡང་མི་དགོས་པ་འདི་བྱུང་བ་སྣང་། མདུན་ར་རུ་ཚང་ལ་བར་སྐབས་སུ་མི་ཤིས་པའི་ལྟས་སྣ་ཚོགས་བྱུངསྟེ། ཅི་དྲག་ཐོག་རིམ་གྲོ་གང་མང་བྱས་ཀྱང་ཕན་ཁ་མ་བྱུང་བ་ན། པྲ་ཕབ་པས་པྲ་པ་ན་རེ། ཁྱེད་ཚང་གི་མདུན་རི་འབའ་རྒྱལ་ཇོ་བོ་དེ་བུད་མེད་མཚན་ངན་དྲེད་མོ་ལ་ཞོན་པ་ཞིག་གིས་བསྐོར་བ་བྱེད་ཀྱིན་འདུག དེས་གནོད་པ་འདྲ་ཞེས་ཟེར་རོ། །དེ་ལ་བླ་མ་རིན་པོ་ཆེ་དགོན་གྱི་ལས་ཚན་རྣམས་དང་བཅས་སྤྱན་དྲངས་ཏེ། བཟློག་རིམ་དུ་ཞག་བདུན་ལ་འཇིགས་བྱེད་དྲག་པོ་ཆེན་པོའི་སྲེག་བླུག་རྒྱས་པར་མཛད། ཉིན་གསུམ་པ་ལ་སྤོར་སྡེས་ཐབ་ཏུ་མེ་སྦར་བ་ལ་མ་ལྟོས་པར་མེ་རང་འབར་དུ་སོང་བ་སོགས་ཡ་མཚན་ཆེ་བར་བྱུང་བ་ཀུན་གྱིས་མཐོང་། བླ་མས་བར་ཆད་ལས་གྲོལ་བའི་དབུགས་དབྱུང་མཛད་ཅིང་། མཚན་ངན་ཐམས་ཅད་རང་སར་ཞི་བས་དེ་ནས་ཞབས་ཏོག་ཡང་དག་པར་23

དགེ་ལེགས་འདོད་འརོའི་དཔེ་ཚོགས།བསྒྲུབས་སོང་ཞེས་མཁན་རྒན་མཁྱེན་སྙིང་སོགས་ཀྱིས་གླེང་། ཀོ་ཀོ་ནང་ཧོར་སྤང་ཁ་ཚང་ལ་ཕྱུགས་ནད་བྱུང་ནས་གནག་ཕྱུགས་མང་དུ་ཤི་བའི་དུས། ཐབས་ཤེས་གང་དྲག་གིས་རྫས་སྔགས་སྨན་སྦྱོར་སོགས་ལ་འབད་ཀྱང་བཟློག་ཏུ་མ་བྱུང་བ་ན། བླ་མ་མཆོག་གདན་འདྲེན་ཞུས་ནས་རྭ་ལོའི་སྦྱིན་སྲེག་བླུགས་པའི་མཐུས་ཆུ་བཅད་པ་བཞིན་དེ་མ་ཐག་ཏུ་ཆད་པས་དད་པ་དང་བསྔགས་བརྗོད་རྒྱ་ཆེར་བྱས་ཞེས་བཤད།སྒྲུབ་བརྒྱུད་བསྟན་པའི་ཆུ་མགོ་ཤར་དཔལ་སྤུངས་དགོན་དུ་དབོན་རིན་པོ་ཆེ་ཀམེ་བསམ་གཏན་བློ་གྲོརྶཱ་་ཀྱིས་སྤྱན་དྲངས་ཏེ། བསྟན་སྲིད་སྤྱི་དང་བྱེ་བྲག་གི་སྐུ་རིམ་ལ་རྭ་ལོའི་དྲག་ཆེན་བླུགས་པར་མཛད། དེའི་ཚེ་དཀྱིལ་འཁོར་གྱི་ཐབ་ཚང་ནས་ཏིང་ངེ་འཛིན་ལས་བྱུང་བའི་མེ་རང་འབར་དུ་སོང་བ་སོགས་རྟགས་ཡ་མཚན་པ་དུ་མ་བྱུང་བས། དེར་འདུས་རྣམས་ཀྱི་སེམས་འཕྲོག་སྟེ་ཞབས་ཏོག་འབུལ་བ་རྒྱ་ཆེར་ཕུལ། དེ་ནས་བཏེགས་ཏེ་དཔལ་སྤུངས་ཡང་ཁྲོད་ཀུན་བཟང་བདེ་ཆེན་འོད་གསལ་གླིང་དུ་བྱོན་ནས། དེའི་རྟེན་གཙོ་མཁྱེན་བརྩེའི་དབང་པོ་ཞབས་རྐྱང་གིས་བོད་དུ་ཕེབས་ཚེ། ཤངས་ཟབ་བུ་ལུངེ་དུ་བྱོན་ནས་གསོལ་ཚིགས་མཛད་དུས་གཏེར་སྲུང་གིས་དངོས་སུ་ཕུལ་བའི་སྒྲོལ་མའི་སྐུ་རྙིང་། འཕགས་རྨེ་ཀླུ་སྒྲུབ་ཀྱི་ཐུགས་དམ་གྱི་རྟེན་ཡིན་གསུངས་ནས་ཐུགས་རྩིས་ཆེན་པོ་མཛད་པ། ཕྱིས་གཏེར་ཆེན་མཆོག་གྱུར་གླིང་པ་ལ་ལེགས་སོ་ཞེས་པའི་གསུངས་ལན་གསུམ་བྱོན་པ་དེ་ཉིད་མཇལ་ནས་བྱང་ཆུབ་སེམས་སྡོམ་བཞེས་ཚེ།རྟེན་དེས་བླ་མ་རིན་པོ་ཆེ་ལ་མཇལ་དར་དང་ལེགས་སོའི་ཞུ་རྟེན་དུ་སྐུ་སྒམ་ནས་ཁ་བཏགས་སྔོན་པོ་ཞིག་གནང་བ་བླ་མའི་མགུལ་དུ་བབས་པར། དེ་ཉིད་རྒྱུན་དུ་སྐུ་ལུས་དང་འབྲལ་མེད་ཀྱིས་ཐུགས་རྩིས་ཆེན་པོ་ཡོད་ཅེས་སྐུ་དབོན་དཀོན་ཚེས་གསུངས་ལ། བཀའ་ལས་ཀྱང་། བདག་གྲྭ་རོགས་བཞི་དང་བཅས་དཔལ་སྦུངས་ཡང་ཁྲོད་དུ་སོང་སྟེ། སྒྲོལ་མ་གསུང་བྱོན་མའི་མདུན་ནས་བྱང་ཆུབ་སེམས་སྡོམ་ཞིག་བླང་སྐབས།རྟེན་སྒམ་ནས་མཛོད་རྟགས་ཤིག་རླུང་གིས་འཕང་པ་ལྟར་བྱས་ནས་སྐེ་ལ་བསྒྲོན་བྱུང་ལ། རླུང་གིས་ཁྱེར་བ་ཨེ་ཡིན་ན་བསམ་ནས་རང་གཞན་ཚོས་བལྟས་དུས་རླུང་གི་རྐྱེན་གྱིས་ནི་གཏན་ནས་མིན་འདུག་པས་ངོ་མཚར་ཆེ་བ་འདྲ་བྱུང་ཞེས་སྒ་པ་ཚེ་སྟོབས་ལ་གསུངས་པ་ཐོས། རབ་བརྟན་དང་ལེབ་སྒོ་མན་གྱིས་བསྡུ་བསྒོ་བྱས་ཏེ་ནག་ཕྱོགས་བདུད་སྡེའི་དམག་བཟློག་གི་ཆེད་དུ་ཐབས་ཤེས་ཟབ་མོས་རྒྱས་བཏབ་སྟེ་དགོན་24

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།དུ་འཇིགས་བྱེད་དྲག་པོའི་སྦྱིན་སྲེག་མཛད་པས། བསྟན་འགྲོའི་བདེ་སྐྱིད་ཀྱི་དཔལ་ཡོན་མེངས་ནས་འཕྲོག་པའི་དམ་ཉམས་དགྲ་བགེགས་ཀྱི་ཚོགས་རྣམས་རྗེ་བཙུན་འཇམ་དཔལ་རྡོ་རྗེའི་ཐུགས་ཀར་གནས་སྤར་ཞིང་། འགྲོ་བ་སྤྱི་མཐུན་གྱི་བསོད་ནམས་དམན་པ་དང་ཀླ་ཀློ་གདུག་པའི་ཟ་ཁ་དར་བའི་སྟོབས་ཀྱིས་ཁ་ཅིག་ཐབ་ཀྱི་བང་བའི་ཐོག་ཕུབ་མཚམས་ནས་ཤོར་སོང་བའི་གཟིགས་སྣང་བྱུང་ཞེས་དགེ་ཐུབ་བསྟན་མཁས་གྲུབ་ལ་གསུངས་པ་གོ། དཔྱིད་ཀ་ཞིག་ལ་ཐན་པ་ཆེན་པོ་བྱུང་སྟེ་ཞིང་པ་རྣམས་ལ་གནོད་ཅིང་འཚེ་བའི་སྐབས། རབ་བརྟན་སྡེ་པས་བླ་མ་དགོན་དུ་གདན་དྲངས་ནས་ཀུན་དགའ་ར་བར་འཇིགས་བྱེད་དྲག་ཆེན་བླུགས་མཛད་པས། དེ་འཕྲལ་ནས་ཆར་མགོ་བརྩམས་ཏེ་ཞག་བསྟུད་མར་ཆར་ཆེན་པོ་རྒྱུན་མ་ཆད་པར་བབས་ཤིང་། དཔལ་འབར་ཕུལ་མ་དགོས་པར་སྤྲུལ་པའི་མེ་རང་འབར་དུ་གྱུར་ ཏེ་ཐམས་ཅད་ངོ་མཚར་དད་པའི་གནས་སུ་བཀོད་ཅེས་གྲགས། ལྕགས་ཡོས་༡༩༥༡ལོར་དགོན་དུ་རྒྱལ་འདྲེ་ཞུགས་ཏེ་དེའི་གནོད་པས་མི་འདོད་པ་མང་པོ་བྱུང་ལ། ལྷག་ཏུ་སྤང་ཁ་ཀུན་མཆོག་སྐལ་ལྡན་གྱིས་བླ་མའི་སྐུ་ཚ་འཇམ་ཆོས་ཤར་འབུལ་དུ་བཀུམས་ཤིང་། འཕྲིན་ལས་མཐར་ཕྱིན་འགག་གྲིར་ཤི་བའི་རྒྱུས། དགོན་དུ་གཤེད་ལོགས་ཏེ་དྲི་ཟ་ལྡང་ཆེས་པས་གྲྭ་ཁང་རེའི་ནང་གྲྭ་པ་མང་པོ་མ་གཏོགས་རེ་ཟུང་བྱས་ནས་གནས་མི་ནུས་པ་ཞིག་བྱུང་སྟེ། དེ་ལ་བླ་མ་མཆོག་གིས་དབུ་མཛད་དེ་ཀུན་དགའ་ར་བ་རུ་རྭ་ལོའི་དྲག་པོའི་སྦྱིན་སྲེག་ཞག་བདུན་ལ་མཛད། མཇུག་བསྡུ་བའི་ཉིན་མོར་སྐུ་ལ་སྔགས་གོས་ཕོད་ཁ་དང་། སྟག་ཤམ།མཁྱེན་སྤྲུལ་པས་གནང་བའི་དབུ་ཞྭ་བྱིན་ལྡན་བཅས་གསོལ་ཏེ་ཚོགས་བརྡ་བཏང་མ་ཐག་ནས་ཕེབས་འདུག་ཅིང། ཐུགས་ཤིན་ཏུ་ཁྲོས་པའི་ཉམས་འགྱུར་དང་བཅས་བླ་མ་ཉིད་ཀྱིས་དབུ་མཛད་གནང་སྟེ་གུང་བསང་ཞིག་ཀྱང་མ་གྲོལ་བར་སྲེག་བླུག་གནང་། ཉིན་མཚན་དབྱེར་མེད་པར་གཟུགས་མི་མཐོང་བའི་སྐད་ཀྱིས་ངུ་ཅོ་དྲག་པོ་བྱེད་པ་དང་། བླ་མ་དང་མཆོག་གསུམ་ཡི་དམ་གྱི་ལྷ་བཀའ་སྡོད་དང་བཅས་པ་ལ་བདེན་པ་བདར་ནས་ལིང་ག་ལ་དགྲ་བགེགསབཀུག་བསྟིམ་མཛད་ཚེ། བླ་མའི་ཐུགས་ཀ་ནས་འཐོར་རླུང་དྲག་པོ་རེ་བྱུང་སྟེ་སྤྲི་མས་མཆོད་གཡོག་ཞུས་ནས་སྐུ་མདུན་ན་གནས་པ་གན་རྐྱལ་དུ་འགྱེལ་ལ་ཁད་ལན་མང་དུ་གྱུར་ཅིང་། འཁོར་འཚུབ་བྱེད་པའི་རླུང་ནག་ཆེ་ཆུང་མང་པོ་འུར་སྒྲ་དང་བཅས་སྒོ་དང་གནམ་མཐོང་ཁ་25

དགེ་ལེགས་འདོད་འལྔའི་དཔེ་ཚོགས།ནས་བྱུང་སྟེ་ཐབ་དཀྱིལ་དུ་ཐིམ་པར་མཐོང། ལས་སྦྱར་སྐབས་འགུགས་གཞུག་བཅིང་མཉེས་མཛད་ཚེ་ལིང་གས་འཕར་གཡོ་དྲག་ཏུ་བྱེད་པ་དང་། དེ་ལ་ཕུར་པ་བཏབ་ཚེ་ཆོ་ངེ་འདེབས་པ་སོགས་འཇིགས་ཟིལ་ཆེར་བྱུང་བ་དེར་འདུས་ཡོངས་ཀྱིས་མཐོང་བས། ཚོགས་པ་ཐམས་ཅད་སྐྲག་ནས་འཇིགས་ཡོལ་རེ་གྱུར་ཏེ་གང་དགོས་མི་ཤེས་པ་ལྟ་བུ་དང། དེའི་ཕྱི་ཉིན་དགོན་གྱི་གྲྭ་ཤག་ཐམས་ཅད་ལ་ཞི་བྱེད་ཀྱི་སྒོ་ནས་མེ་ཞགས་འཕང་པ་དང་། ཡང་ཉིན་ཡས་རྫས་ཤིན་ཏུ་མང་བར་བསགས་ཏེ་རབ་བརྟན་རྐ་པ་ཤོག་དྲུག་གིས་བསྡུ་བསྒོ་བྱས་ནས་རྒྱལ་པོ་དཀར་དྲུག་གི་མདོས་ཆེན་བཅས་ཡོད་པ་སྒྲུབ་བསྔོ་མཛད་དེ། དགོན་ཞབས་ཆུ་ཁའི་མཆོད་རྟེན་ནས་འབྲི་ཆུར་འཕང་པ་བཅས་ཀྱི་བཀའ་དྲིན་བསྐྱངས་། དེ་ལྟར་རྐྱེན་བཟློག་མང་དུ་མཛད་པས་མཁའ་ལ་སྤྲིན་དེངས་པ་ལྟར་ཉེར་འཚེའི་ལྟས་ངན་ཐམས་ཅད་རང་ཡལ་དུ་སོང་ངོ་ཞེས་དེར་ཡོད་རྣམས་ཀྱིས་གསུངས་པ་བསྡུར་བས་ཐམས་ཅད་ཞལ་འཆམ་པ་བྱུང། དབོན་སྟོད་མཁན་ཆེན་མཁྱེན་རབ་རིན་པོ་ཆེ་རྒྱལ་གདོན་གྱིས་བསྙུང་ནས་སྐུ་རིམ་ཅི་དྲག་ཞུས་ཀྱང་མ་ཕན་པར། བླ་མ་རིན་པོ་ཆེ་ཕེབས་དགོས་པའི་བཀའ་རྒྱ་འབྱོར་ཏེ་ཕྱི་ནང་བྱོན་ནས་དགོང་ཁར་དབོན་སྟོད་གྲུ་ཁར་ཐོན། བླ་མས་ཐུགས་རྒྱལ་བཞེས་ཏེ་ཆབ་བསིལ་མཛད་པར་རྡོ་ཧྲུག་ནང་ནས་མར་གཤེགས་སོང་ཞིང་། དེ་དང་མཉམ་དུ་ཆུ་ནང་ནས་ཨ་ཆེ་ལག་དཀར་ཞིག་གིས་སྦྲུལ་ཞིག་བཤོར་ནས་མཐར་དུམ་བུ་གཉིས་སུ་བྱས་ཏེ་བསད་ནས་མི་སྣང་བར་གྱུར། ཕྱི་ནང་བསྙུང་འདྲི་ཞུས་པས་ཅུང་ཡང་འདུག་གསུངས་ནས་སྐུ་ཁམས་དྭངས་པའི་ཚུལ་སྟོན་ཅིང་། ཕར་ཀའི་གྲུ་ཁ་ན་ཞབས་རྗེས་ཤིག་བཞག་འདུག་ཟེར་བྱུང་བས། མཁན་ཆེན་གྱིས་དཔེ་འཇམ་བལྟ་བར་མངགས་སོང་ལ། ཞིབ་ཏུ་བལྟས་པས་སྔར་ནུབ་ཆབ་བསིལ་ཕེབས་སའི་འབྲུག་རྡོ་ཆེ་བ་ཞིག་ལ་བརྫིས་པའི་ཞབས་རྗེས་ཟབ་ཏུ་སོར་གང་ལྷག་ཅན་ཞིག་འདུག རྭ་ལོའི་དྲག་ཆེན་ཉིན་བདུན་དུ་བླུགས་མཛད་པས་བསྙུན་གཞི་རིམ་དྲག་ཏུ་བྱུང་། ཉིན་དང་པོ་ལ་ཡེ་ཤེས་ཀྱི་མེ་རང་འབར་དུ་སོང་ཞིང་། དེའི་ཚུལ་འདི་སྐད་ཐོས་ཏེ། དེའང་སྤར་བྱེད་ཀྱི་མེ་ནི་གདོལ་པ་དང་དམེ་ཕོ་སོགས་ཀྱིས་བུས་པའི་མེ་དགོས་པར་གསུངས་པ་བཞིན་ཁ་འཇུ་འཇུ་ན་ཕྱར་གཡབ་ཕུབ་ནས་ཡོད་པའི་ཁ་འཇུ་བསོད་ནམས་ཟེར་བའི་ཤན་པ་དེ་ལ་མེ་རྒྱག་བཅུགས་སྐབས། བླ་མའི་སྐུ་ཟིལ་དང་ཁྲོམ་མང་ཆེས་པས་སྐྲག་ནས་ཕར་སོང་བ་དང་26

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མེ་མནལ་ཤོར་ཞིང་། ཁོ་བོ་སྐྲག་ནས་འུར་ལང་སྟེ་མཆོད་མེ་ལས་སྤོར་སྡེ་སྤར་བས་མཁྱེན་རབ་ནས་སེ་གོལ་ཞིག་བཏབ་བྱུང་སྟེ། བལྟས་པས་མེ་རང་འབར་དུ་སོང་སྟེ་ཐབ་དཀྱིལ་ནས་མེ་འུར་སྒྲ་དང་བཅས་འབར་ཀྱིན་འདུག་ཅེས་དེ་དུས་ཀྱི་མཆོད་དཔོན་ཡེ་ན་ནམ་མཁའ་དཔལ་ལྡན་གྱིས་གསུངས་འདུག དེ་ནས་མར་བྱོན་སྐབས་མཁན་ཆེན་ནས་གྲུ་ཁ་བར་སྐྱེལ་མ་མཛད་ཅིང་། འདི་ནས་གྲུ་ལོག་སྟེ་མི་རྟ་མང་པོ་གྲི་ཤི་རེད་འདུག་པས་ཕྱིན་ཆད་དེ་ལྟར་མི་འབྱུང་བའི་ཐུགས་སྨོན་གང་ཟབ་གནང་དགོས་ཞུས་པའི་ཚེ།བླ་མས་ཆུ་ལ་ཡུན་རིང་པོར་ཕྱག་ནས་གཏོར་ཞིང་བདེན་པའི་སྨོན་ཚིག་བརྗོད་པར་མཛད། བླ་མའི་བྱིན་རླབས་ཀྱི་མཐུས་དེ་ནས་རྐྱེན་ངན་དེ་ཉིད་རྒྱུན་ཆད་དེ་གྲུ་ལོག་རྒོལ་བ་མ་བྱུང་ངོ་ཞེས་གྲགས། ཞབས་རྗེས་དེ་དེང་སྐབས་རྙེད་རྒྱུ་མི་འདུག་པ་ནི་ཆུ་འོག་ཏུ་སོང་བ་རེད་ཟེར་ཞིང་། དེ་དུས་མཁན་པོ་མཁྱེན་རབ་མཆོག་གིས་ཆོས་རའི་ཚོགས་པའི་ནང་དུ་རབ་བརྟན་མཁན་པོ་ཁོང་ས་དང་པོ་རབ་ཏུ་དགའ་བ་ལ་གནས་ཚུལ་གསུངས་སོང་ཞེས་དགོན་གསར་ངག་དབང་མཁྱེན་བརྩེས་ཐེངས་མང་གསུངས་། དབོན་སྟོད་མཁན་ཆེན་གྱི་ཡབ་ཚང་ཡ་ལྷ་ཚང་ནས་ནོར་སྒམ་རྐུར་ཤོར་དུས་བླ་མ་མཆོག་གདན་འདྲེན་ཞུས་ནས་རྭ་ལོའི་སྦྱིན་སྲེག་བླུག་མཛད་དེ་ནོར་སྒམ་རྐུ་མའི་སྐྱ་ཀེ་ཀེ་ཞིག་དང་བྷ་ར་ར་ཞིག་སྟེ་གཉིས་འདུག་པའི་སྐྱ་ཀེ་ཀེ་དེ་ཤོར་སོང་ཡང་། བྷ་ར་ར་དེ་ཁུག་སོང་གསུངས། ཇི་གསུངས་ལྟར་མཛོད་སྒམ་བྲོ་ས་ཟེར་བའི་མི་སྐྱ་ཀེ་ཀེ་ཞིག་དང་། བྷ་ར་བྱེད་ནས་འགྲོ་བའི་ཇ་ར་གཉིས་ཀྱིས་བརྐུས་ནས་ཐོབ་སྐལ་བགོས་ཏེ་བྲོ་ས་བྲོས་པས་ཐར་སོང་ཞིང་། ཇ་ར་སྡེ་དགེར་སོང་ལམ་དུ་གླ་བ་ཤི་བའི་རོ་ཞིག་རྙེད་པ་ཟོས་པས་ཕོ་བ་དུག་སྟེ་ཚེ་འཕོས་པ་དང་། ཡང་ལ་ཁར་སློབ་གྲྭ་ཚང་གི་འབྲོག་འབངས་ཡོད་པའི་ཕྱུགས་ཟོག་འགའ་དེ་གནས་ཀྱི་ཆོམ་རྐུན་པས་བརྐུས་སོང་བར། བླ་མ་མཁྱེན་རབ་ཀྱིས་བཀའ་ཕེབས་ཏེ་སྦྱིན་སྲེག་མཛད་པས་མི་རིང་བར་རྐུན་མ་ཚང་ལ་ན་ཤི་རྐྱེན་ཆག་ངན་པ་བྱུང་སྟེ་བཤགས་སྡོམ་མི་བྱེད་ཀ་མེད་དུ་གྱུར་ཚུལ་འདུགགཞན་ཡང་ཕལ་ཆེར་ལོ་བསྟར་བཤད་གྲྭའི་དུས་རིམ་ལ་བླ་མ་རིན་པོ་ཆེ་གདན་དྲངས་ནས་འཇིགས་བྱེད་དྲག་ཆེན་བླུགས་མཛད་ཅིང་། དེ་སྐབས་སུ་ནམ་མཁའ་ལ་རྒྱན་དགྲམ་པའི་སྟ་གྲི་སོགས་མཚོན་ཆ་དང་།སྟག་གཟིག་གི་པགས་པ་སོགས་སྤྱན་གཟིགས་རྣམས་ཆད་ནས་ལྷུང་འོང་བ་དང་། ཐབ་ཚང་དུ་ཁྲག་གི་27

དགེ་ལེགས་འདོད་འལྔའི་དཔེ་ཚོགས།རྒྱུན་ཆེན་པོ་སིལ་ཐོན་གྱིས་འཁྱིལ་བ། ཐབ་སྟེགས་ལ་རྡུལ་ཚོན་གྱི་དཀྱིལ་འཁོར་བཀྲག་མ་ཉམས་པ་རང་བཞིན་གྱིས་སྔར་ལས་གསལ་བར་བྱོན་པ། ཐབ་ཀྱི་མེ་ཚང་དང་འབུལ་གཏོར་ལ་དཔལ་འབར་གྱིས་མེ་སྤར་བ་ལ་མ་ལྟོས་པར་མེ་རང་འབར་དུ་འགྲོ་བ་སོགས་རྟགས་ཡ་མཚན་པ་རེ་མ་བྱུང་བ་མེད་དོ་ཞེས་དགོན་གསར་བླ་མ་སོགས་དེར་བཞུགས་མང་པོས་ལན་གཅིག་མིན་པར་གླེང་། སྔོན་འབྱུང་པོ་སྟོབས་ཆེན་ཞིག་དང་ཕྲད་དེ་མང་པོ་སྨྱོ་ཤི་གྱུར་པའི་བྲག་རིང་སྣ་ནས་ཕེབས་སྐབས། ཁྲོ་བོ་ཡོངས་ཀྱི་སྡེ་དཔོན་དཔལ་ཆེན་རྡོ་རྗེ་འཇིགས་བྱེད་ཀྱི་སྐུར་བཞེངས་ཏེ། འབྱུང་པོ་དེ་ཉིད་ཞབས་འོག་ཏུ་མནན་ནས་བཀའ་དམ་ལ་བཞག་པས་རྐྱེན་ངན་དེ་ཉིད་མིང་གི་ལྷག་མར་སོང་སྟེ་དེ་ནས་སྐྱེ་འགྲོ་རྣམས་ལ་འཚེ་བ་མ་བྱུང་ཞིང་། དེ་དུས་སུ་བརྫིས་པའི་ཞབས་རྗེས་ངོ་མཚར་བ་ཞིག་ཡོད་ཅེས་བཤད། ༼རྗེས་དེ་ཕྱིས་སུ་ཆུ་ལོག་རྒྱུག་དུས་མནན་དེ་ད་ལྟར་མཇལ་རྒྱུ་མི་འདུག མཆན།༽ ཧོར་བྲག་ནག་ཚང་ནས་རིམ་གྲོ་བསྒྲུབ་པར་གདན་དྲངས་ཏེ་ཕེབས་པ་ན་གློ་བུར་དུ་བླ་མའི་དབུ་ཀླད་ཀྱི་སྟེང་གི་བར་སྣང་མཐོན་པོ་ནས། གནམ་རྡོ་ལུག་རོ་ཙམ་ཞིག་བབས་བྱུང་བས་སྐུ་འཁོར་རྣམས་བྲེད་ཅིང་དཔའ་ཞུས་པ་ན། རྗེ་ཉིད་འུར་ལངས་ཏེ་ཆིབས་གོང་ནས་རྒྱལ་བ་ཡོངས་ཀྱི་མཐུ་སྟོབས་ཀྱི་མངའ་བདག་འཇམ་དཔལ་གཤིན་རྗེའི་གཤེད་ཀྱི་སྐུར་བཞེངས་ཤིང་།རང་ལ་འབབ་ཏུ་ཆ་བ་བྱུང་བ་དང་སྡིག་མཛུབ་དྲག་པོ་ཞིག་མཛད་པས་བཟློག་སྟེ་ས་ལ་འཕང་པས་ཀུན་གྱི་ཡིད་རབ་འཕྲོག་པ་བྱུང་། དེ་ནས་མཚོ་ཁོག་ལྟེམ་དུ་སྲེག་བླུག་རྒྱས་པར་མཛད་ཅིང་། དེའི་ཚེ་ནམ་མཁའ་གཡའ་དག་པའི་ཀློང་ནས་མི་མིན་གྱི་ཆོ་འཕྲུལ་ལམ་འགྲུབ་རྟགས་གང་རུང་ལྟ་བུས་གནམ་ས་རལ་བ་སྙམ་བྱེད་པའི་རྡིར་སྒྲ་ཆེན་པོ་ཞིག་དང་བཅས་རྡོ་རྗེའི་མེ་ཆར་ཆེན་པོ་ཞིག་ཉེ་འཁྲིས་སུ་ལྷུང་བར་གྱུར། སུ་ལའང་ཐོག་སྒྲིབ་ཕོག་པ་ཙམ་ཡང་མ་བྱུང་བས་ངོ་མཚར་སྐྱེས་ཤིང་། དེ་སྐབས་དཔག་ཚད་མང་པོས་བརྒལ་བའི་ཕ་རོལ་ན་ཡོད་པ་རྣམས་ཀྱིས་ཀྱང་གློག་མེས་ཁྲ་ཁྱུག་ཁྱུག་བྱས་ཏེ་ཐོག་རྒྱག་པ་མཐོང་ཐོས་བྱུང་ཞེས་བཀའ་དྲིན་ཆེ་བའི་མེས་པོ་ཐུབ་བསྟན་མཚན་ཅན་སོགས་ཀྱིས་གསུངས་ལ། འདི་ནི་རང་སྣང་དབང་དུ་འདུས་ཤིང་བསྐྱེད་རིམ་ལ་བརྟན་པ་ཐོབ་པའི་མཚན་མ་ཡིན་པ་སྟེ། རྭ་ཆེན་གྲགས་པའི་མགུར་ལས། མདའ་མཚོན་དང་རྡོ་ཡི་ཆར་ཕབ་ཀྱང་། །སྒྱུ་ལུས་ལ་ཚུགས་པ་མེད་པ་དེ། །ང་གོ་ཟུར་མཁས་པ་མ་28

—གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ལགས་ཏེ། །བསྐྱེད་རིམ་ལ་མྱོང་བ་ཐོན་པའི་རྟགས། ཞེས་གསུངས་པ་བཞིན་ནོ། །མདོ་ཁམས་ཀྱི་གནས་ཆེན་ལྔ་ཕྲག་ལྔ་ལས་ཡོན་ཏན་སྐུའི་གནས་མཆོག་འབྲི་གཉན་ལྡོང་དུ་གནས་བསྐོར་ལ་ཕེབས་ཏེ་གནས་འདབས་ནས་བྱོན་ལམ་དུ་སྐུ་ངལ་གསོས་ཏེ། ཕྱག་གཡོན་པ་རྡོ་ཞིག་ལ་བརྡབ་པས་ཕྱག་རྗེས་ཤིག་བྱུང་ཞིང་། སྤྱན་སྔ་ནས། ང་གཉན་འདོང་གནས་བསྐོར་སོང་སྐབས་ས་གར་སོང་ཟེར་ན་འདིར་སོང་། ལས་ཅི་ལས་ཟེར་ན་འདི་ལས་ཟེར་བ་ཞིགི་དགོས་རེད་བྱས་ནས་ལག་གཡོན་པ་རྡོ་ཞིག་ལ་བཞག་སྟེ། གཡས་པས་ལག་གཡོན་གྱི་རྗེས་ཤིག་བྲིས་ཤིང་། ཁོང་རྣམས་ནས་ཕྱག་རྗེས་ཤིག་དོད་འདུག་ཟེར་ཡང་གང་ཡིན་མི་ཤེས་ཞེས་ཚེ་སྟོབས་ལ་གསུངས་པར་མཛད། མདོ་ཁམས་གནས་ཆེན་ཉེར་ལྔའི་ནང་གསེས་ཡོན་ཏན་འཕྲིན་ལས་ཀྱི་གནས་མཆོག་སེང་ཆེན་གནམ་བྲག་ཏུ་གནས་འདུས་སྐབས་གནས་བསྐོར་དུ་ཕེབས་ཤིང་།སྔོན་གཏེར་ཆེན་མཆོག་གྱུར་བདེ་ཆེན་གླིང་པས་བྲག་རི་རིན་ཆེན་བརྩེགས་པའི་གོང་མོ་འོག་མ་ནས་གཏེར་བཞེས་སྐབས། སྒར་བཏབ་མཛད་པའི་དུང་ལ་མགོའི་སྤང་ཁུག་ཏུ་བཞུགས་ནས་རྩ་གསུམ་རབ་འབྱམས་རྒྱ་མཚོའི་ཚོགས་ལ་ཚོགས་བརྒྱ་དང་དགོན་པར་མང་ཇའི་བསྙེན་བཀུར་བཅས་ཕུལ་བར་མཛད།སྣང་གྲགས་རིག་གསུམ་ལྷ་སྔགས་ཡེ་ཤེས་ཀྱི་ཀློང་དུ་འབྱམས་ཀླས་པའི་ཉམས་རྩོལ་མེད་དུ་ཤར་ཞིང་།ཕྱི་ཆུལ་ལ་གྲོ་ཁེ་རྟོགས་ལྡན་དང་རྟོགས་པ་རྩལ་འགྲན་པའི་ཟོལ་གྱིས་གནས་འདབས་སུ་ཕྱག་རྗེས་ཤིག་དང། དབུ་རྩེའི་སྐོར་ལམ་དུ་ཕྱག་རྗེས་ཤིག་བཞག་མཛད་ལ། དེ་ཉིད་ན་ནིང་གནས་སྐོར་སོང་དུས་མཇལ་རྒྱུ་བྱུང་། ༼གནས་འདབས་ཀྱི་རྗེས་དེ་ནི་འདི་ལོའི་སྟོན་ཁར་ཤྭ་འོད་ཆེན་པོ་རྒྱུག་དུས་མི་མངོན་པ་གྱུར་པ་ཐོས་ནས་ཡིད་ཕམ་པ་བྱུང་། མཆན།༽རྩེ་སྐོར་འགྲོ་སའི་གནས་ཕུག་གཅིག་ཏུ་ཕྱག་རྗེས་ཤིག་བཞག་སོང་བ་སློབ་དཔོན་དྲིན་ཆེན་ཐུབ་བསྟན་མཚན་ཅན་ནས་གསུངས་པ་ཐོས་མྱོང་མོད། དེ་དུས་རང་ལོ་ན་ཆུང་སྟབས་ཞིབ་འདྲི་མ་ཤེས་པས་ད་ལྟར་གང་ཡིན་ཆ་ཆོད་པ་མ་བྱུང་ངོ་། །རི་ཁྲོད་དུ་བཞུགས་དུས་ཀྱི་ཉིན་ཞིག་ལ་སྦྱོང་ཕྲུག་རྣམས་ཁྲིད་དེ་མཚམས་ཁང་སྒང་རྒྱབ་ཡེ་དགོན་མཇལ་བའི་བྲག་ཧྲུག་གདོང་དུ་ཕེབས་ནས། ང་ཁ་ཉིན་འདིར་སོང་ཚེ་ཡེ་ན་དགོན་པས་གསོ་སྦྱོང་འཚོགས་ནས་ལྷུང་བ་ཕྱི་བཅོས་གསུངས་པའི་ཚིག་ཐམས་ཅད་ཐོས་འདུག་པ་ཞིག་བྱུང་། བག་ཆགས་འདྲ་ཞིག་ཡིན་གྱི་རེད་ཅེས་གསུངས་པ་སོགས་29

དགེ་ལེགས་འདོད་འརྫའི་དཔེ་ཚོགས།སྔོན་གྱི་བག་ཆགས་སད་པའི་རྟགས་བཟང་པོ་མངའ་ཞིང་། རང་དགོན་དུ་འཇིགས་བྱེད་ཀྱི་དབང་ཆེན་གནང་བའི་ཚེ་ཕྱི་ལ་སྐུ་ངལ་གསོ་ནས་བཞུགས་སྐབས། འདུ་ཁང་སྟེང་ནས་ཕུག་རོན་ཞིག་གིས་སྐད་འདྲ་མིན་མང་པོ་རྒྱག་པར། ཕུག་རོན་ཡེ་འདིས་ཧྲཱིཿསྒྱིཿའདོན་འདུག་རེད་ཨང་ཞེས་དེ་དུས་ཀྱི་ལས་རྡོར་ཡེ་ན་ངག་དབང་སྙན་གྲགས་ལ་གསུངས་པ་སོགས་སྣང་བ་ཐམས་ཅད་ལྷ་སྐུ་དང་འཇའ་འོད་ཡིག་འབྲུའི་རྣམ་པ་ཡང་ཡང་དུ་ཤར་ཞིང་། སྒྲ་གྲགས་ཐམས་ཅད་སྔགས་ཀྱི་རང་སྒྲ་སྒྲོག་པ་དང་། དྲན་རྟོག་ཐམས་ཅད་ཡེ་ཤེས་ཀྱི་རྣམ་རོལ་དུ་གཟིགས་པ་ལས་གཡོ་བ་མི་མངའོ། །གཞན་ཡང་སྤང་ཁར་སློབ་མ་རྣམས་དང་བཅས་བྱོན་ནས་སྤང་ལ་སློབ་མ་རྣམས་གཅེར་ཉལ་བྱེད་བཅུགས་ཏེ། བླ་མ་མཆོག་གིས་མཉམ་བཞག་ཐེངས་རེ་མཛད་པ་དང་བྱ་རྒོད་རྣམས་གཅིག་ལྷུང་གཉིས་ལྷུང་གིས་ལྷུང་ཡོང་བ་སོགས་ཏིང་ངེ་འཛིན་ལ་མངའ་དབང་འབྱོར་ཚུལ་གྱི་ལོ་རྒྱུས་མང་ཞིང་། མཚམས་ཁང་གི་མར་འཁྲིས་སུ་ཕྱི་བ་ཞིག་ཤི་བའི་རོ་ལས་ཀྱང་འཇའ་འོད་ཀྱིས་གུར་ཁང་ཕུབ་པ་བྱུང་བ་སོགས་སྐྱེ་འགྲོ་རྣམས་འབྲེལ་ཚད་དོན་ལྡན་ཤ་སྟག་ཏུ་མཛད་དོ། །དེ་ལྟར་གྲུབ་དབང་བླ་མ་མཆོག་ཁྲོ་བོའི་ཏིང་ངེ་འཛིན་ལ་སྙོམས་པར་ཞུགས་ཤིང་། ཡི་དམ་གྱི་ལྷ་དང་ངོ་བོར་དབྱེར་མེད་དུ་གྱུར་པའི་ཆེ་བ་ལ་སྐུ་སྨད་ལ་སྟག་རིས་སྟག་ལྤགས་ཀྱི་ཤམ་ཐབ་བགོས་པ་ལྟར་གནས་པ་རྒྱ་དགེ་སོགས་ཀྱིས་ཡང་ཡང་མཇལ་འདུག་ཅིང་སྤྱན་གྲུ་གསུམ་དུ་དོད་པ་དང་། ཐོག་སྡུད་བྱུང་བའི་སྡེ་དགེ་ཚང་གི་མི་དྲག་རྣམས་ཀྱིས་རྗེ་འདིས་དྲུག་ཅུའི་དགོངས་གསོལ་གསུངས་པ་མཇལ་བ་དང་བླ་མ་འདི་ནི་ངེད་དགོན་ཆེན་དགོན་ལྟ་བུ་ལས་དགོན་སྡེ་གཞན་གྱི་མཁན་པོ་མ་རེད་ཟེར་བ་བྱུང་ཞིང་།མགོན་པོ་མཆོག་ཚོགས་དབུར་ཕེབས་ནས་སུ་ཡང་དུས་མིན་དུ་ཆབ་བསིལ་ཞིག་ཀྱང་འགྲོ་ནུས་མེད་པ་སོགས་སྐུ་ཟིལ་ཆེ་བའི་ཚད་དུ་གྲགས་ལ་བཙན་དྲག་ཀྱང་ཤིན་ཏུ་ཆེ་བར་བཤད། དེ་ལ་མི་མཁས་པ་ཁ་ཅིག་གིས་བླ་མ་ཐུབ་བསྟན་འདྲ་བའི་བླ་བཙན་ནི་གང་ནའང་ཡོད་ཟེར་ནས་སྨོད་ཁུལ་ལྟར་བྱེད་པའང་ཐོས་ལ། དེ་ནི་སྒིས་བླ་ངག་དབང་ཆོས་འཕེལ་ནས་ཝ་ར་དམ་ཆོས་བསྟན་པ་མཆོག་བླ་མ་མགོན་པོའི་ཡེ་ཤེས་ཀྱི་སྐུས་རྗེས་སུ་བཟུང་ཞིང་། གཏུམ་དྲག་གི་འཕྲིན་ལས་ཐམས་ཅད་མངོན་དུ་འགྲུབ་པའི་རྟགས་སུ་ཐུགས་རྒྱལ་བཞེངས་ཤིང་ཐུགས་ཐག་ཐུང་བ་ལྟར་བྱུང་བ་ན། ཕལ་ཆེར་གྱིས་དེའི་གནད་མི་ཤེས་པར་བླ་30

གྲུབ་དབང་སྙེབ་བསྟན་འཕེལ་རྒྱས་ཀྱི་རྣམ་ཐར།མ་སྨྱོ་རེད་ཟེར་བ་བྱུང་ཞེས་འཇམ་རྒྱལ་མཆོག་སྤྲུལ་ལ་གསུངས་པ་དང་ཚུལ་མཚུངས་པར་སྣང་ངོ་། སྐོག་གྱུར་གྱི་ཆོས་རྣམས་སྒྲིབ་ཐོགས་བྲལ་བ་གསལ་བར་གཟིགས་ཏེ་འབྱུང་འགྱུར་མངོན་གཟིགས་ཀྱི་ལུང་བསྟན་གནང་བ་ནི། གྲོང་དགེ་འཇམ་དབྱངས་བློ་ལྡན་གྱིས་རབ་བརྟན་རྫོང་གི་གཏོ་བོའི་ལས་འགན་ཞོག་རྗེས་ཝ་ར་བླ་མ་དམ་ཆོས་བསྟན་པ་ལ་བཅར་ཏེ། ཁོ་བོས་ལྷ་གང་བསྙེན་ན་འགྲུབ་ཐག་ཉེ་བ་དང་། འཆི་དུས་བློ་བདེ་ཆོག་པའི་ཆོས་ཤིག་བཀའ་དྲིན་གནང་གྲུབ་པར་གསོལ་བ་བཏབ་པས། ཁྱོད་རྒྱ་མཚོ་རྒྱུད་ལ་བཞག། ཀོ་གྱོང་མཆིལ་མས་སྦང་པར་འདི་ན་ཅི་ཕྱིར་འོང་། ངས་ཅི་མི་ཤེས། མཁན་པོ་ཐུབ་བསྟན་འཕེལ་རྒྱས་མདུན་སོང་གསུངས་ནས་ཆོས་འབྲེལ་མ་ཐོབ། གཐིག་སྒང་དུ་སོང་སྟེ་སྙན་གསེང་ཕུལ་བས། བླ་མ་རིན་པོ་ཆེ་ཉིད་མདོ་ཁམས་འཕྲིན་ལས་འགྲོ་འདུལ་གྱི་སྤྲུལ་པའི་གནས་བརྒྱད་ལས་ལས་ཀྱི་རིགས་ཀྱིས་འདུལ་བའི་གནས་མཆོག་ཁྲ་སྤང་བྲག་མཇལ་བའི་མཚམས་ཁང་གི་ལྟག་སྒང་དུ་ཕེབས་ནས། ཡེ་ན་བཞུགས་པའི་སྤང་བྲག་སྒྲུབ་རྒན་རིན་པོ་ཆེ་ཀམེ་མཐུ་སྟོབས་མཆོག་ཁྱོད་ཀྱི་ཚེ་རབས་ལས་ཀྱི་བླ་མ་ཡིན་འདུག་པས་མི་རིང་བར་བསྟེན་དགོས་གསུངས་ཏེ་མངགས། དབོན་སྟོད་དུ་འགྲིམས་ནས་སྒྲུབ་རྒན་རིན་པོ་ཆེ་གྱང་དམར་མགོན་ཁང་དུ་བཞུགས་པ་དང་མཇལ་ཏེ། ཞུ་རྟེན་དུ་གསེར་ཕྱེ་ཐུམ་པོ་གཅིག་ཡོད་པ་བཞག་སྟེ་རྗེས་སུ་བཟུང་བར་ཞུས་པ་ན། མགོན་པོ་འོད་དཔག་མེད་དེ་ཁྱོད་ཀྱི་ཚེ་རབས་ནས་འབྲེལ་པ་ཐོབ་པའི་ལྷ་རུ་འདུག དེས་ན་སངས་རྒྱས་སྣང་བ་མཐའ་ཡས་ལ་སྙིང་ནས་གསོལ་བ་ཐོབ་ལ་འོད་མཚན་ཐོན་གསུངས་ནས་བཟླས་ལུང་ཞིག་གནང་། རྗེས་སུ་འདི་ལོའི་ཟླ་བ་གསུམ་པའི་གནམ་སྟོང་ལ་ཡར་སླེབས་ཤོག་དང་འོད་དཔག་མེད་ཀྱི་དབང་ཞིག་འདོན་རྒྱུ་ཡིན་གསུངས་ནས་བཏང་། ཁྱིམ་དུ་བསྡད་པས་ནད་བབས་སྔར་ལས་ཇེ་ལྕིར་སོང་སྟེ་ནག་ཟླའི་ཚེས་སུམ་ཅུ་སངས་རྒྱས་སྟོང་གི་དུས་ཆེན་ལ་ཚེ་མ་ཟིན་པར་དུས་ལས་ཡོལ་ཏེ་བདེ་ཆེན་ཞིང་དུ་སྤར་བ་ཝེ་ན་བྱ་བླ་འཇམ་བཀྲས་གསུངས་པ་དང་། ཡང་གཟིག་སྒང་རི་ཁྲོད་དུ་བཞུགས་དུས་ནང་ཞིག་ཏུ་སློབ་མ་རྣམས་ལ་དེ་རིང་ཟ་མ་སྣང་མི་གཙང་བ་ཞིག་ཁུར་འོང་རྒྱུ་རེད་གསུངས། དེ་ཉིན་གཟིག་ཕུ་ཚེ་དཔག་འཚོ་ནས་ཞོ་ཟོ་བ་གང་ཁྱེར་བྱུང་ལ། སྣང་མི་གཙང་བ་ནི་འཇམ་ཆོས་གསོད་རྩ་བུད་མེད་འདི་ལ་ཐུག་པས་དེ་ལ་དགོངས་པ་འདྲ་ཞེས་གླེང་། དུས་འགྱུར་གྱི་ཚེ་བླ་མ་31

དགེ་ལེགསའདོད་འཛེའི་དསྤྲེ་ཚོགས།མཆོག་དབུས་ཕྱོགས་སུ་ཕེབས་ཁ་རུ་ཤུལ་ལུས་རྣམས་ནས་མཇལ་ཕྱག་གི་རྟེན་དང་བཅས་ཏེ། བླ་མ་རིན་པོ་ཆེ་སླར་རང་ཡུལ་དུ་ཕེབས་ཐུབ་ཨེ་འོང་ཞུས་པས། རྟེན་འདི་ལ་ཕ་ཡུལ་དུ་འབྱོར་གྱི་མ་རེད། འོང་སྐབས་འདྲ་བྱུང་ནའང་དེ་དུས་ངས་དྲིལ་བུ་དཀྲོལ་མཚམས་དང་ཏིང་ཤག་བརྡུང་མཚམས་ཞོག་འགྲོ་རེད།སྡེ་དགོན་གཉིས་ནས་ང་རང་ཡུལ་དུ་གདན་དྲངས་ཡིན་ཟེར་དུས། ངའི་སྡོད་ཁང་ཡང་འདོམ་གང་གྲུ་བཞི་མ་ཞིག་ལས་དགོས་ཀྱི་མ་རེད་གསུངས་པ་གྲགས་པ་སོགས་སྔོན་མཐའ་དང་ཕྱི་མཐའ་གཟིགས་པའི་ལུང་བསྟན་མང་དུ་གནང་འདུག་གོ། །མཐུ་ཆེན་དཀོར་སྲུང་གཉེན་པོ་ནམ་མཁའ་རྒྱལ་མཚན་དང་། རྒྱལ་བ་རྡོ་རྗེ་འཆང་གི་སྤྱན་སྔར་བསྟན་པ་སྲུང་བ་ཞལ་གྱིས་བཞེས་པའི་དམ་ཅན་སྲུང་མའི་ཚོགས་རྣམས་འགོ་ཞིང་འཕྲིན་ལས་དང་སྡོང་གྲོགས་མཛད་པ་ལ། རི་ཁྲོད་དུ་བཞུགས་དུས་སུ་གཏོར་སྒམ་ལས་རྒྱུན་དུ་སིར་སྒྲ་དང་བཅས་མེ་སྟག་འཕྲོ་ཞིང་། སྐབས་འགར་སྒམ་ནང་ནས་ཚ་སྒྲ་དང་ཚག་སྒྲ་མང་པོ་གྲགས་ཏེ་ས་གཡོ་བའི་སྒྲ་ལྟ་བུ་བྱུང་ཚེ། ཧ་ཧ་ཅི་ཡིན་གྲག་གོ་ཞེས་གསུངས་པ་སློབ་མ་ཚོས་རྒྱུགས་འབུལ་ཞུ་དུས་སོགས་སུ་ཡང་ཡང་ཐོས་ཞེས་ཀམ་ལྷ་བུ་གཡང་གིས་གསུངས། དམ་པ་མཆོག་དང་དཔལ་ལྡན་བཟང་པོ་སོགས་གྲྭ་སར་ཕེབས་ནས་ཕྱིར་བྱོན་སྐབས། བོད་པ་རྩེ་དྲུང་ཞིག་དང་ཞབྲུགས་ཟིང་བྱུང་སྟེ་དེ་ཉིད་བརྡུང་བརྡེག་དྲག་པོ་བགྱིས་ནས་སྨག་རུམ་འཐིབས་པའི་ནང་བྲོས་བྱོལ་དུ་ཕེབས། མཚམས་ཤིག་ཏུ་དཀོར་བདག་དྲུང་པ་རྒྱལ་པོ་བྱོན་པའི་སྔ་ལྟས་སུ་རྭ་གཞོབ་འཐུལ་ཞིང་། དེ་ནས་བུང་བ་མེ་སྟག་འཕྲོ་བཞིན་བྱུང་སྟེ་ལྡིང་སྐོར་རྒྱག་པ་དང་། དེ་ནས་མ་བྲོས་ཞུ་བའི་རྟགས་ལ་སྔོན་མའི་མདུང་རྩེ་ལས་མེ་འབར་ཞིང་དེ་ལ་བྷྲ་མ་ར་བབས་པ་དང་བྲོས་མཚམས་བཞག་སྟེ་གཟིམས། ཕྱིར་ནང་བལྟས་དུས་ཅུང་བྲོས་ན་གད་པ་ཆེན་པོ་ཞིག་དང་ཐུག་འདུག་ཅེས་ཀམ་གཡང་ལས་ཐོས། དགོན་གྱི་དགེ་འདུན་པ་སོ་སོའི་ཅ་ལག་ཐེངས་མང་དང་གྲྭ་མང་གི་དངུལ་ཕོན་ཆེན་བཅས་བོར་སྟོར་བྱུང་སྐབས། བླ་མ་མཆོག་ནས་ཚོགས་གྲལ་དུ་བཀའ་བསླབ་ལན་མང་གནང་ནས་ཚུར་སྤྲོད་ཐབས་མཛད་ཀྱང་མ་ཉན་པ་ན། གཞན་གྱིས་རེ་ཞུས་བཞིན་ལས་ངན་དེའི་སྡིག་འཕྲོ་གཅོད་ཅིང་ལུས་ངན་གྱི་རྟེན་དང་བྲལ་ནས་བདེ་བ་ཐོབ་པའི་ཕྱིར་དུ་བསྐང་གསོ་འཚོགས་ཏེ།ཆོས་སྲུང་ལ་འཕྲིན་བསྐུལ་ཞུས་ནས་མཉམ་བཞག་ཐུན་གཅིག་མཛད་པའི་མཐར་ཤར་འབུལ་ཕྱོགས་ནས་32

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།སྡིར་སྒྲ་ཆེན་པོ་ཞིག་གྲགས་སོང་ཞིང་། ཚོགས་པ་གྲོལ་བ་ན་རྐུན་མ་ནང་རྐུན་ལོས་ཡིན་ཏེ་རེད་འདུག་ལ།རེད་རྒྱུ་གཅིག་ལས་ཡོད་མ་སོང་ཨ་ཁ་ཁ་གསུངས། མི་རིང་བར་ཁོ་ཁོ་ཟེར་བའི་གྲྭ་ལོག་དེ་ཉིད་དུས་ལས་ཡོལ་ཏེ་འཇིག་རྟེན་ཕྱི་མའི་ལྔ་ལམ་དུ་གྱུར་པ་བླ་རྒན་རྣམས་ནས་བཤད། གཟིག་ནང་ཟོག་གྲངས་དེ་ལས་མཐོ་མེད་པའི་རུ་བ་བུ་སྤུན་གཉིས་ནས་མ་རྒན་ཤི་བའི་སྤུར་ལ་ཁའི་ལྷས་ར་ནས་རེས་གཟའ་ཉི་མའི་ཉིན་ཞིག་ཏུ་མེར་བསྲེགས་པ་དང་། མེ་མདའ་ཞིག་གི་རིན་ཏུ་ཟོག་སུམ་ཅུ་རི་ཁྱུ་བཅད་དེ་སྤྲད་པ། སྤྱང་ཚང་ནས་སྤྱང་ཕྲུག་ཅིག་བཟུང་སྟེ་ལྷས་མཐར་བསྐོར་བ་སོགས་རྟེན་འབྲེལ་ཁྱད་བསད་ཀྱི་བྱ་བ་མང་དུ་བྱས་རྗེས་བླ་མའི་ཁལ་ཚེ་ཐར་ཞིག་བརྐུས་ཏེ་ཟོས་ཤིང་། རྗེ་འདིས་དེ་ལ་ལས་འབྲས་ཀྱི་ཆེ་བ་འདོན་པའི་ཕྱིར་དུ་གཏོར་བསྔོ་སྐབས་ཆོས་སྐྱོང་ལ་དམ་ཚིག་དྲན་བསྐུལ་མཛད་པས། ནུབ་མོ་ཉེ་གནས་པས་གཏོར་འབུལ་མཆོད་སྐབས་ཤིག་ཏུ་བླ་མའི་སྒྲུབ་ཁང་གི་ཐད་ནས་མགལ་མེ་དམར་འབར་བ་ཞིག་ཆད་དེ་གཟིག་ཕུ་རུ་བ་ཚང་གི་ཕྱོགས་སུ་སོང་བ་མཐོང་སྟེ་དེ་ལྟར་ཞུས་པས་འོ་བསོད་ཟད་དེ་ཞེས་གསུངས། མི་རིང་བར་ཨ་དང།ལ་ཕོ་བ་གས་པ་དང་སྤྱང་འཕེལ་གཉན་འདོང་རྒྱབ་ཀོ་ཀོ་ནང་ནས་འགྲིལ་བ་བཅས་ཀྱིས་སྐྲུན་གཉིས་ཀའང་མི་རྟག་ལྔ་པའི་ལམ་དུ་གྱུར་ཅིང་། གནག་ཕྱུགས་ཉིས་བརྒྱ་ལྷག་ཡོད་པ་ཐམས་ཅད་ཀྱང་ལོ་གཅིག་མ་འགོར་བར་ཧོན་ནད་ཀྱིས་ཤི་བ་སྟེ། ཞལ་སྔ་ནས་ཀྱང་། ང་ལ་གཤིན་ཆོག་བྱས་པའི་ཡོན་འབུལ་ཁལ་ཞིག་ཡོད་པ་ཚེ་ཐར་བྱས་ནས་རི་ལ་ཡན་དུ་བཅུགས་པ་གཞན་གྱིས་ཟོས་སོང་ཞིང་། དེ་ལ་ངས་ལས་ངན་ཁོ་ལ་དང་པོ་སྙིང་རྗེ་འབའ་ཞིག་བསྒོམས་ནས་ཁོ་ཤ་ཚ་སྙམ། སྐབས་ཤིག་ན་ཁོ་གཟིག་སྒང་དམར་མགོ་རབ་བརྟན་དགོན་པའི་མཁན་པོ་བྱེད། མཐུ་ནུས་པ་ཆེན་པོ་ཅན་རེད་ཟེར་ན། ང་ལ་རྨི་ལམ་ངན་ཙམ་ཡང་མ་བྱུང་བསམ་ན་ཤེས་ཀྱི་མ་རེད་སྙམ་ནས་ནུབ་འགར་གཏོར་བསྔོའི་སྐབས་དྲན་ཙམ་རེ་བྱེད་རྒྱུ་རེད་སོང་བས། རྐུན་མ་ནི་གཉན་འདོང་ནང་དུ་རྩྭ་བཏུ་སོང་བའི་མི་ཞིག་འགྲིལ་ནས་ཤི་བ་དེ་རེད་འདུག་ཅིང་།ངས་དེ་འདྲ་ཞིག་བྱེད་དགོས་གཏན་ནས་མ་བསམ་ཡང་། ལས་སྡུག་པོ་ཞིག་རེད་སོང་ཞེས་དབོན་སྟོད་བྱོན་དུས་མཁྱེན་རབ་རྗེ་ལ་ཞུས་པ་དགོན་གསར་ངག་མཁྱེན་གྱིས་གསན་འདུག་ཅིང་། རྒྱུན་པར་དགོན་དུ་ཚོགས་བསྔོ་གནང་བ་གསུངས་རྒྱུ་འདུག་ལ།སྲུང་མས་འཕྲིན་ལས་བསྒྲུབ་པའི་ཚུལ་འོག་ནས་ཀྱང་འབྱུང་33

དགེ་ལེགས་འདོད་འརོའི་དཔེ་ཚོགས།ངོ་། །དེས་ན་འདི་དག་ནི་བདག་འཛིན་དང་དེ་ལས་བྱུང་བའི་ཆགས་སྡང་གི་འབྱུལ་རྟོག་བཅས་ཐུལ་ཞིང་སྡོམ་པ་དང་དམ་ཚིག་ལ་ཉེས་ལྷུང་གིས་མ་གོས་པ་སོགས་ཀྱི་ལག་རྗེས་ཏེ། རྭ་ལོས་དགེ་བཤེས་ཀུན་བསོད་ལ་མགུར་བཞེས་པ་ལས། དམག་འབྲུགས་དང་དུག་སྤྱོར་མ་བྱས་ཀྱང་། །ཕྱི་དགྲ་བོ་ཚེགས་མེད་ཐུལ་བ་འདི། །ང་ངན་སྔགས་མཁས་པ་མ་ལགས་ཏེ། །ནང་གཟུང་འཛིན་དགྲ་བོ་ཐུལ་བའི་རྟགས། །ཞེས་དང་། མཁས་གྲུབ་ཀམེ་ཆགས་མེད་ཀྱིས་རི་ཆོས་ལས། དམ་ཚིག་གཙང་ཞིང་བསྙེན་སྒྲུབ་ཐེམ་པ་དང་། །གཏོར་བསྔོས་དགུ་གཏོར་བསྐང་གསོ་བརྩོན་བྱས་ན། །ཆེད་དུ་ལས་སྦྱོར་དམིགས་ངན་མ་བྱས་ཀྱང་། །དགྲ་ལ་རྟགས་དང་ཆོ་འཕྲུལ་མང་དུ་འབྱུང་། །མ་བསྐུལ་པར་ཡང་གནོད་པའི་དགྲ་བསྒྲལ་ཞེས། །དམ་ཚིག་གཙང་ཞིང་ལྷ་སྲུང་འཁོར་རྟགས་ཡིན། །དེ་འདྲ་བྱུང་ཡང་རང་ལ་སྒྲིབ་པ་མེད། །འདི་ཡང་མྱོང་བས་ལན་མང་གྲུབ་པ་ཡིན། །ཞེས་གསུངས་པ་བཞིན་ནོ། །གཞན་ཡང་དཀར་ཕྱོགས་སྐྱོང་བའི་ལྷ་ཀླུ་དམ་ཚིག་ཅན་རྣམས་ལུས་དང་གྲིབ་མ་ལྟར་མཉམ་དུ་འགྲོགས་ཤིང་གྲོགས་མཛད་པ་ལ། ཞལ་སྔ་ནས། ང་སྒ་ཁོག་ཏུ་ལེགས་པ་རྡོ་རྗེ་འཆང་གི་སྤྱན་སྔར་སོང་བའི་ཐེངས་རྗེས་མའི་ཚེ། འོ་ཐུབ་བསྟན་འཕེལ་རྒྱས་བྱོན་ཡོད་ཀྱི་རེད་གསུངས་པར། བླ་མ་རིན་པོ་ཆེ་ཡོད་ལགས་ཞུས། ཁྱོད་ཀྱི་མཚམས་ཁང་དང་གཉན་འདོང་གཉིས་ཐག་ཉེ་བ་ཞིག་ཡིན་རྒྱུ་རེད་གསུངས་པར། ཡིན་ལགས་ངའི་མཚམས་ཁང་གི་མདུན་རི་ཡིན་ལགས་ཞུས། འོ་ཡིན་རྒྱུ་རེད། ད་ཅི་འདི་ན་འབྲི་གཉན་འདོང་ཆེན་པོ་ཕེབས་བྱུང་བས་ཅི་ཡིན་ན་བསམ་ཀྱང་། ཁྱེད་བྱོན་འོང་ལྟས་སུ་ཡིན་འདུག་གསུངས་པར། འོ་ན་བླ་མ་རིན་པོ་ཆེས་མཛད་པའི་གསེར་སྐྱེམས་ནང་གི་ཡུལ་བདག་སྐབས། ས་བརྒྱད་སེམས་དཔའ་རྡོ་རྗེ་བློ་གྲོས་དང་། །ཞེས་ཁ་བསྒྱུར་ན་ཆོག་གམ་ཞུས་པས། འོ་འགྲིག་གི་རེད་ཅེས་དང་། ངས་སྔར་སྣ་མདོ་ཚོང་པ་ཞིག་ལས་ཤེལ་མིག་ཅིག་ཉོས་ཏེ་ཕུལ་བ་ལེགས་པོ་བྱུང་ཡོད་ཚོད་འདུག་སྟེ། མཐེབ་བོང་སྒྲེང་མཛད་ནས་ཐུབ་བསྟན་གཡང་བསྟན་ཡིན། ཁྱོད་ཀྱིས་ང་ལ་བྱིན་པའི་ཤེལ་མིག་དེ་མཆོག་ཏུ་གྱུར་པ་ཞིག་ཡིན་དོ་རེད། སྔར་ངས་ལུང་འདོན་དུས་དུམ་པ་རེ་ལས་མི་ཚར་ཡང་། དེ་གྱོན་ནས་འདོན་དུས་དུམ་པ་ཕྱེད་གཉིས་རེ་ཚར་དོ་རེད་ཅེས་བཅས་གསུངས་མྱོང་ཞེས་གསུངས་པ་སྔགས་རྒན་པདྨ་རྣམ་རྒྱལ་ནས་གསན་ཅིང། ལོ་ན་ཆུང་34

གྲུབ་དབང་ཐུབ་བསྙན་འཕེལ་རྒྱས་ཀྱི་རྣམ་ཐར།དུས་ཀླུའི་གནོད་པས་ཞཁས་ལ་བསྙུང་གཞི་དྲག་པོས་ཐེབས་པར། ཆུ་མིག་ཅིག་གི་ཤུལ་ཡོད་པའི་གཟིག་སྒང་ན་བ་ནང་བྱོན་ནས་ཀླུ་བསང་དང་ཀླུ་གཏོར་མང་དུ་མཛད། དེའི་རྐྱེན་གྱིས་སྦྲུལ་དཀར་པོ་ཞིག་བྱུང་སྟེ་ཀེ་རེར་ལང་ནས་ཕྱག་འཚལ་བའི་རྣམ་པ་སྟོན་པ་ཐེངས་འགའ་དང་། ཀླུ་བུམ་ཞིག་གཏེར་དུ་སྦས་པས་དེ་མ་ཐག་ཆུ་སྔོ་ཉིལ་གྱིས་བྱུང་ལ། དེ་ནས་འཛད་མེད་ཆུའི་གཏེར་གྱིས་གཟིག་སྒང་སྡེ་པ་ཆུ་ལེན་ཐག་རིང་འགྲོ་དགོས་པའི་ངལ་བ་བསལ་བ་འདི་ཙམ་གྱི་བཀའ་དྲིན་ཡང་བརྗེད་ཐབས་བྲལ། བཀའ་ལས་ཀྱང་།ངས་དེ་དུས་ཀླུ་ལ་གསོལ་མཆོད་བགྱིས་ཏེ་ཀླུ་བུམ་ཞིག་སྦས་ཤུལ་ནས་ཆུ་མིག་བརྡོལ་བའི་རྒྱུན་ད་ལྟའང་ཡོད་རེད་ལ། ཀླུ་དང་གྲོགས་པོར་གྱུར་ཏེ་དེ་ཕྱིན་ཆད་ཆར་འབེབས་གང་དུ་སོང་ཡང་ཆར་ལོན་ཨེ་འོང་སྙམ་པའི་དྭོགས་པ་རྩ་བ་ནས་མེད་ཅེས་རྒན་ཚེ་སྟོབས་ལ་གསུངས་སོ། །དེས་ན་ད་ལྟར་དགོན་པས་གསེར་སྐྱེམས་བདུད་རྩིའི་ཆུ་གཏེར་དུ་ས་བརྒྱད་སེམས་དཔའ་རྡོ་རྗེ་བློ་གྲོས་དང་། །ཕ་མེས་བརྒྱུད་པའི་སྲུང་མ་ནམ་མཁའི་མཚན། །ཞེས་ཁ་བསྒྱུར་མཛད་པ་དང་། དགེ་སློང་འཇམ་དབྱངས་ཀུན་དགའ་བཀྲ་ཤིས་ཀྱིས་མཛད་པའི་ལྷ་བརྒྱད་གསེར་སྐྱེམས་ནང་དུ་ལྷ་གཉེར་ཆེན་པོ་རྡོ་རྗེ་བློ་གྲོས་ལ། །ཞེས་དང་།དཀོར་སྲུང་གཉན་པོ་ནམ་མཁའ་རྒྱལ་མཚན་ལ། །ཞེས་ཞལ་སྐོང་མཛད་པའང་རྗེ་ཉིད་ཀྱི་ཕྱག་བཞེས་ཀྱི་རྒྱུན་འཆུག་མེད་ཡིན་པས་ཡིད་ཆེས་ཀྱི་གནས་སུ་བཟུང་འཚལ་ལོ། །སྣང་སྲིད་དག་མཉམ་བརྡལ་བའི་འབྲས་རྟགས་སུ། །ཡ་མཚན་གྲུབ་པའི་མཚན་མ་སྣ་ཚོགས་ཀྱིས། །སྐལ་བཟང་གདུལ་བྱའི་བློ་ཡི་འཛིན་མ་ལ། །ཟློག་མེད་དད་པའི་པདྨོ་ཅི་ཡང་བཞད། །མངོན་སྤྱོད་དྲག་པོའི་ལས་ལ་ཞུགས་པའི་ཚེ། །མེ་ཡི་ཕུང་པོ་རང་འབར་བྱུང་བ་ཡིས། །གསང་སྔགས་ཟབ་མོའི་མྱུར་ལམ་ལ་བརྟེན་ནས། །འབྱུང་བ་ལྔ་ལ་རང་དབང་སྒྱུར་བ་མཚོན། ། ་35

དགེ་ལེགས་འདོད་འཁྲོའི་དཔེ་ཚོགས།རྡོ་རྗེ་ཁྲོས་པའི་བརྟུལ་ཞུགས་ལ་གནས་ཏེ། །་ ཉམས་པ་བདུན་དུ་གཏོགས་པའི་དགྲ་བགེགས་རྣམས། །ཟབ་ཡང་མཐའ་བྲལ་ལྟ་བའི་འབྲུབ་ཁུང་དུ། །བཅུགས་ཏེ་རྣམ་ཐར་སྒོ་གསུམ་རྒྱ་ཡིས་བཏབ། །རྡོ་རྗེ་གཟེགས་མའི་མེ་ཆར་སྤྲོས་ན་ཡང་། །རྡོ་རྗེའི་ལུས་ལ་ཚུགས་པ་མེད་པ་ནི། །རྡོ་རྗེ་ཁྲོ་བོ་མ་ལྷའི་ཞལ་ཅན་གྱི། །རྡོ་རྗེ་གསུམ་དང་དབྱེར་མེད་གྱུར་པའི་རྟགས། ། ་ཡན་ལག་བཞི་ཡི་གཡུལ་ངོ་མ་བཤམས་ཀྱང་། །རིམ་གཉིས་བརྟན་པ་ཐོབ་པའི་མཐུ་ཁོ་ནས། །མི་བསུན་སྐྱེ་བོ་འབུམ་གྱིས་མི་བརྫི་བ། །དུས་འདིར་ཁྱོད་གཅིག་རྭ་ཆེན་རྡོ་རྗེ་གྲགས། །ཞེས་བར་སྐབས་ཀྱི་ཚིགས་སུ་བཅད་པའོ། །རྒྱལ་བ་ཀུན་གྱི་གསང་གསུམ་ཡོན་ཏན་ཀུན། །གཅིག་བསྡུས་གཏུམ་དྲག་ཁྲོ་བོའི་སྐུར་སྟོན་པ། །ཧེ་རུ་ཀ་དཔལ་གུར་གྱི་མགོན་པོ་ཡིས། །བདུད་ལས་རྣམ་པར་རྒྱལ་བའི་ཤིས་པ་སྩོལ། །གསུམ་པ་ལ་གཉིས་ཏེ། དབུས་སུ་ཕེབས་པའི་ཉེར་བསྡོགས་ཇི་ལྟར་མཛད་པ་དང་། དངོས་སུ་ཕེབས་ནས་རང་གཞན་དོན་གཉིས་ལྷུན་གྱིས་གྲུབ་པའོ། །དང་པོ་ནི། སྐྱབས་རྗེ་གྲུབ་དབང་འདི་ཡིས་ཡོངས་འཛིན་བཤེས་གཉེན་དུ་མ་ལས་གདམས་ཟབ་རྫོགས་པར་བཞེས་ཏེ། སྔོན་ནས་སྒྲུབ་པ་ཉམས་ལེན་མཛད་པར་དབུས་ཕྱོགས་སུ་ཕེབས་གྲབས་མཛད་ཀྱང་། རབ་བརྟན་སྡེ་དགོན་གཉིས་ནས་རེ་བརྒྱ་36

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མཐེབ་སློང་གིས་ཞུ་བ་ནན་ཆེར་ཕུལ་ནས་བཤོལ་བཏབ་པའི་རྒྱུས། གདུལ་བྱའི་བསོད་ནམས་ཀྱི་ཞིང་དུ་རེ་ཞིག་བཞུགས་པ་ཡིན་ལ། དེ་ལྟར་ནའང་བླ་མ་རང་ཉིད་བོད་དུ་བྱོན་རྒྱུར་ཐུགས་འདུན་ཆེ་བ་གཞིར་བཞག རྡོ་རྗེ་མཁྱེན་སྤྱན་མངའ་བའི་དམ་པ་གོང་མའི་དགོངས་བརྟགས་དང་། ལྐོག་གྱུར་མངོན་ལུང་སྟོན་པའི་པྲ་པ་རྣམས་ལ་པྲ་ཕབ་བཅས་ཞུས་པ་དག་ལེགས་ཚུལ་བྱུང་བ་ལྟར་བྱོན་པ་ཡིན་པས་ཐོག་མར་བྱོན་གྲབས་མཛད་པ་དེའི་ཚུལ་ཅུང་ཟད་བརྗོད་ན། འདྲེན་མཆོག་དམ་པ་ཉིད་ནས་ཕྱག་བྲིས་མཛད་པའི་སྡེ་དགེའི་སྤྱི་ཁྱབ་ཁང་ལ་ཕུལ་བའི་དགོངས་ཞུས་ཀྱི་ཡི་གེ་ནི། ཟླ་བྲལ་ལས་དབང་གསེར་གྱི་འཁོར་ལོས་ནོར་འཛིན་ཡངས་པའི་དཀྱིལ་འཁོར་ལ་མངའ་དབང་བསྒྱུར་བའི་༧གཞུང་ས་ཆེན་པོའི་ཆབ་སྲིད་ཀྱི་འཕྲིན་ལས་པ་ཆེན་པོ་མི་རྗེ་རིན་པོ་ཆེའི་ཁྲི་དྲུང་དུ། གུས་པ་རབ་བརྟན་དགོན་གྱི་མཁན་ཟུར་ཐུབ་བསྟན་འཕེལ་རྒྱས་ཀྱིས་གནས་ཚུལ་ཅུང་ཟད་ཞུ་བ། ཕྲན་གྱི་ཕ་རྒན་བྱམས་པ་དང་མ་བཀྲ་འཚོ་ཟེར་བ་གཉིས་ལ་བུ་བརྒྱུད་གུས་མིང་སྲིང་བཞི་བྱུང་བར། ཕྲན་ནི་ཆུང་ནས་བན་དེ་བྱས། རང་ལོ་བཅོ་ལྔའི་དུས་ཕ་རྒན་དུས་ཀྱི་ཆོས་ཉིད་དུ་ཐིམ་ནའང་རང་བསམ་རང་གིས་བཏང་ནས་མཁས་གྲུབ་ཀྱི་བླ་མ་ཚད་ལྡན་མང་པོ་གཙུག་ཏུ་བསྟེན། མདོ་རྒྱུད་བསྟན་བཅོས་ལ་ཐོས་བསམ་ཕྱོགས་ཙམ་བྱས། ལས་རུང་གི་བསྙེན་སྒྲུབ་ཀྱང་ཅུང་ཟད་བསྡད་ཟིན་ནས་༧ལྷར་བཅས་འགྲོ་བ་ཡོངས་ཀྱི་སྤྱི་རྗེ་འརྫམ་མགོན་མཁྱེན་བརྩེ་སྤྲུལ་སྐུའི་བཀའ་ལུང་གྱེན་བཟློག་མ་སྤོབས་པར་དགོན་པའི་མཁན་པོའི་ལས་ཁུར་བགྲང་བྱ་བཅུའི་རིང་དབྱར་གནས་དང་སློབ་གྲྭ་ལ་བཀའ་བསྟན་བཅོས་རང་གིས་བློ་ཡིས་དཔོག་ཚོད་བཤད་ནས་གདན་ཚབ་གཞན་བརྐོས་དགོངས་ཁྲོལ་ཐོབ་སྟེ། སྒྲུབ་ཁང་དུ་ས་ཡོས་ནས་འདི་བར་ན་ཤི་གལ་ཆེན་སྐབས་མ་གཏོགས་བསྙེན་སྒྲུབ་ལོ་བཅུ་རེད་སོང་། སྔོན་གྱི་ལས་དབང་གིས་སྲིང་མོ་གསུམ་པོ་རིམ་གྱིས་མི་རྟག་ལྔ་པའི་ལམ་དུ་གྱུར་ནས་ལྷག་རྒྱུ་མ་རྒན་ལོ་བརྒྱད་ཅུ་གྱ་བདུན་ཅན་ཞིག་དང་། སྲིང་མོ་བླ་བདེ་ཆེ་བའི་དྭ་ཕྲུག་ཕོ་མོ་གསུམ། འབྲིང་བའི་ཕོ་མོ་གཉིས། ཆུང་བའི་བུ་མོ་ཞིག་དང་དྲུག་ཐམ་པ་ལུས་བྱུང་བར། དོན་ལ་སྐྱ་ལམ་སེར་ལམ་ཐ་དད་ནའང་ལྷག་རྒྱུར་ཚེ་ལས་འདས་མ་དེ་གསུམ་དང་རང་གི་ལུས་བསྐྱེད་བྱེད་ཀྱི་མ་རྒན་ལོ་ན་ཆེ་རྒྱུ། ལོང་བ་ཐང་དཀྱིལ་ལུས་པ་ལྟ་བུའི་དྭ་ཕྲུག་རྣམས་སྐྱབས་མེད་མགོན་མེད་ཡིན་རྒྱུ། གང་ནས་བསམ་ཡང་ཕ་མ་37

དགེ་ལེགས་འདོད་འདོའི་དཔེ་ཚོགས།དགའ་ན་དྲིན་ལན་གྱི་དཔེ་ལྟར་རེད་འགྲོ་བའི་འདུན་པས་རྣོད་རྔས་དཀོར་རྟ་དཀོར་ཟོག་གིས་ཁྲལ་ཞ་ཆག་ཆད་བུལ་མེད་པ་དེ་སྔར་སྤྲད་ཡོད་ལགས། སླར་ཆར་དེ་མུས་རྒྱུན་འབྱམས་ན་འདི་ཕྱི་གང་ཐད་དགེ་མེད་སྡིག་ཅན་དུ་འགྱུར་ངེས་ལགས་པས་མ་རྒན་བགྲང་བྱ་གྱ་བདུན་ཅན་འདི་པ་ཚེ་འཕོས་མ་ཐག་ཏུ་གུས་དྭ་ཕྲུག་ཐམས་ཅད་ཀྱིས་རང་གི་དཀོར་སྦྱོང་ཕ་མ་གཉིས་ཀྱི་དྲིན་ལན་མཇལ་བའི་ཆེད་དབུས་གཙང་དག་པའི་ཞིང་དུ་འགྲོ་ནས། ཁྱད་པར་ར་ས་འཕྲུལ་སྣང་གི་གཙུག་ལག་ཁང་རྟེན་དང་བརྟེན་པ་བཅས་ལ་བསྐོར་བ་ཚད་ལྡན་ཞིག་རྐྱེབ་ཆགས་ཀྱིས། དེ་བར་གནས་སྐབས་རྡོ་ལྟེམ་མ་འཇལ་གཉིས་ཀྱི་ས་ཞིང་ཚང་མ་སྔོན་རྒྱུན་ལྟར་ཕ་ཞིང་བུས་མེོ་ངག་དབང་འོད་ཟེར་ཚང་ནས་བྱ་དུས་གུས་ཚང་གི་ཞིང་ཁང་རྩ་ཚགས་དང་ཁྲལ་རྒྱུག་མི་བཀྲ་ཤིས་ནྡེ་བརྟན་ཚང་ཁྲལ་ཚབ་བཙུགས་ཡོད་པས། དེས་ན་གུས་ཚང་ཕྱིར་མ་འཁོར་བར་མ་འཇལ་གཉིས་ཀ་གཞན་འཆར་མེད་པ་དང་། ས་ཞིང་མགོའི་ཁྲལ་ལས་དེ་སྔར་ལྟར་ཡར་མཐོ་འདེད་ཆོག་མེད་པ་དང། ཁྱད་པར་མ་རྒན་འཆི་སྐུག་དང་འགྲོ་བའི་ལྟ་གོན་སོགས་ཀྱིས་རེ་ཞིག་འགོར་ནའང་། དེའི་ཚེ་ད་ཡན་གཞན་འགྲིགས་ལྟར་ཁྲལ་འུ་ལག་ས་ཞིང་གཞན་སྤྲོད་པ་སོགས་ཉམ་ཆུང་བརྙས་བཅོས་མི་ཆོག་པའི་སྐྱབས་འཇུག་དང་། ཁ་ཞེ་མེད་པར་དངོས་སུ་འགྲོ་ཚེའང་ཡུལ་དགོན་སེར་སྐྱ་སུས་ཀྱང་འགལ་རྐྱེན་བར་ཆད་ཆོས་གེགས་གནས་ཤུལ་བཀག་འགོག་གཏན་ནས་མི་ཆོག་པའི་བཀའ་ཟབ་བཙན་པོ་གསེར་གྱི་ཅོད་པན་རིན་པོ་ཆེ་སྤྱི་བོའི་རྒྱན་དུ་ཐོབ་ཐུབ་པ་གསོལ་བ་སྙིང་ནས་འདེབས་པ་ལགས་སོ། །ཞེས་པར། ལན་དུ། གཤམ་གསལ་བདེ་སྡུག་ཞུ་ཐོ་འབྱོར་གསལ་རབ་བརྟན་ཁྲལ་ཁོངས་དམན་བཀྲ་འཚོ་དབུས་བསྡུས་གནས་མཇལ་དུ་སོང་རིང་ཁྲལ་ཚབ་བཀྲ་ཤིས་ཚེ་བརྟན་ལ་མངགས་ཆ་བགྱིས་ལུགས་ཞུ་དོན་རང་འཁྲི་ཁྲལ་འབབ་ལ་ཞན་ཆག་མེད་པ་དགོས་རྒྱུ་དང་། གོང་གསལ་དམན་བཀྲ་འཚོ་བུ་ཕྲུག་ཕྱིར་འཁོར་མཚམས་རང་གཞིས་རང་བདག་གིས་ཁྲལ་རྒྱུག་སྔར་བཞིན་བྱེད་པ་ལས། མི་བདག་བདག་རེའི་དཔེ་བཞིན་བཀའ་སྐོར་སུ་ཐད་ནས་མི་ཆོག་པ་འདི་ཐོག་མོས་འཐུས་ཡིད་འདོམས་བྱེད། སྡེ་དགེ་སྤྱི་ཁྱབ་ཁང་ནས། ས་བྱི་ཟླ་༡༡ཚེས་༣༠ལ། ཞེས་སོ། །རྒྱལ་དབང་ཀརྨ་པ་ལ་དགོངས་བརྟག་ཞུས་པའི་ཡི་གེ་ནི། ཕྱོགས་དུས་རྒྱལ་བ་ཡོངས་ཀྱི་སྤྱི་གཟུགས། ཁམས་གསུམ་འགྲོ་བ་འདྲེན་པའི་དེད་དཔོན།38

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ཁམས་གསུམ་སྲིད་ཞིའི་ཁོངས་སུ་སྐྱབས་མཆོག་མཚུངས་ཟླ་བྲལ་བ། ཀུན་མཁྱེན་རྒྱལ་བའི་དབང་པོ་མཚན་དོན་དང་ལྡན་པ་༧ཀུན་མཁྱེན་ཀམེ་པ་ཆེན་པོའི་ཞབས་པད་གསེར་ཁྲི་མཛེས་པ་གདོང་ལྔའི་དབང་པོས་བཏེགས་པའི་ཉེ་བའི་དྲུང་དུ། སོར་བཅུའི་ཐལ་མོ་གཙུག་ཏུ་ཟླུམ་སྟེ་ཞུ་གསོལ་འདེབས་དོན། འདིར་མཚུངས་མེད་༧རྒྱལ་བ་རིན་པོ་ཆེའི་སྐུ་ཕྲེང་བསྐལ་པའི་བར་དུ་བྱོན་དང་འབྱོན་འགྱུར་ཡོངས་ཀྱི་སྲུང་མ་ཀུན་གྱི་རྒྱལ་པོ་མགོན་པོ་བེར་ནག་ཅན་གྱི་སྐུ་གཟུགས་རྡོ་བ་ནག་པོ་ལས་གྲུབ་པ་འདི་ཉིད་ཕུལ་བས།འདི་ནས་བྱང་ཆུབ་བར་དུ་འབྲལ་མེད་སྐྱབས་འོག་ཆུད་པའི་དམིགས་མེད་ཐུགས་རྗེས་གཐིགས་སྐྱོང་དང་།གུས་ཕྲན་ཡར་ལྷ་ལྡན་ཕྱོགས་སོང་ན་འདི་ཕྱིའི་དོན་འགྲུབ་ཆེ་མིན། འདི་ཕྱོགས་བསྡད་ན་ལེགས་མིན་གྱི་དགོངས་བརྟག་གསལ་པོ་གནང་ཐུབ་དང་། མ་ཟད་གཞན་བླ་མ་རྣམས་ཀྱིས་མོ་རྩིས་གང་ཐད་ནས་བྱད་ངོ་ཞིག་འདུག་གསུངས་པས། དེའི་རྦོད་གཏོང་གང་ཡིན་དང་། དེ་བཟློག་པ་ལ་རིམ་གྲོ་གང་གིས་ཕན་པའི་བཀའ་ལུང་གསེར་གྱི་ཅོད་པན་སྤྱི་བོའི་རྒྱན་དུ་ཐོབ་ཐུབ་པའི་བཀའ་དྲིན་བརྩེ་གཟིགས་ཆེན་པོ་སྙིང་ནས་ཡང་ཡང་ཞུ་ཞུ། ཞེས་ཞུ་རྟེན་དར་རྒྱ་གོར་༢ཚེ་མདོ་བརྒྱ་ཚར་བཅས་ཞབས་རིམ་ཞུ། ཞེས་འབྲི་རྒྱུད་རབ་བརྟན་ནས་གུས་པ་མཁན་ཟུར་ཐུབ་བསྟན་འཕེལ་རྒྱས་ཀྱིས་ས་སྟག་ཟླ་༨པའི་ཚེས་༡༧ལ་ཕུལ་བའི་ཞུ་ཡིག་དགེ། ཞེས་པར་ལན་དུ། བསླབ་གྲོལ་ཡོན་ཏན་དཔལ་མངའ་དད་དམ་དགེ་བ་མཁན་ཐུབ་བསྟན་འཕེལ་རྒྱས་གང་དེར། ཆེད་དོན། གཤམ་གསལ་བརྟགས་འབྲས། ལྷ་ལྡན་བསྐྱོད་རྒྱུ་རེ་ཞིག་མི་ལེགས་པར་རང་གནས་འདུག་ན་བཟང་། བྱད་ཕུར་བཟློག་རིམ་གདུགས་དཀར་བཟློག་པ་ཚད་ལྡན་དང་།གདུགས་དཀར་སྟོང་ཚར། སྒྲོལ་ཆོག་གང་མང་གལ་ཆེ། འདི་ནས་རྣམ་ཀུན་ལེགས་ཚོགས་གོང་འཕེལ་དང་ལེགས་ལམ་གང་ཆེའི་སྐྱབས་སྲུང་ཟབ་སྤེལ་བགྱིད། མདུད་དམ་བཅས་དཔལ་སྤུངས་ནས་དཔལ་ཀམེ་པའི་མཚན་འཛིན་ནས་དགེ། ཞེས་འདུག་གོ། སྐྱབས་གཅིག་མཁྱེན་བརྩེ་སྤྲུལ་སྐུའི་མདུན་ཕུལ་བའི་བརྟགས་ཞུས་ཀྱི་ཞུ་ཡིག་གཉིས་ནི། ཡོངས་རྫོགས་བསྟན་པའི་མངའ་བདག་སྐྱེ་བ་གཏན་གྱི་སྐྱབས་གཅིག་འཇམ་མགོན་མཆོག་སྤྲུལ་རྡོ་རྗེ་འཆང་གི་ཞབས་པད་ལྷ་བརྒྱའི་གཙུག་ནོར་མཆོག་དྲུང་དུ།དྭངས་པའི་ཡིད་མཚོར་མངོན་པར་སྐྱེས་པའི་སོར་བཅུའི་ཐལ་མོ་གཙུག་ཏུ་ཟླུམ་སྟེ་གསོལ་བ་འདེབས་39

དགེ་ལེགས་འདོད་འརྔའི་དཔེ་ཚོགས།དོན། དེང་ཕྱོགས་དུས་རྣམ་འདྲེན་ཡོངས་ཀྱི་མཁྱེན་བརྩེ་ནུས་པའི་འོད་རྡུལ་གཅིག་ཏུ་བཟླུམས་པའི་གསང་གསུམ་ནམ་མཁའི་ནོར་བུ་བོད་ལྡོངས་བསོད་ནམས་ཀྱི་དཔུང་ན་གསལ་ཞིང་བསྟན་འགྲོ་ཕན་བདེའི་པད་ཚལ་ཅི་དགར་གྲོལ་བའི་མཛད་བཟང་འོད་སྣང་ཕྱོགས་མཐར་བརྡལ་བཞུགས་བཀའ་དྲིན་དང་དད་སྤྲོ་རབ་དགའི་དཔལ་ལྟར་སྤྲོ། འདིར་གནས་སྐྱབས་འོག་པའང་གང་གི་ཐུགས་རྗེས་རྟེན་ལུས་བདེ་བའི་ཚུལ་དུ་༧རྗེ་ཉིད་ཀྱི་བཀའ་བཞིན་གཟིག་སྒང་རང་གནས་ཁང་བུའི་ནང་བསྡད་ནས་ཚེ་སྦྱིན་ཡིད་བཞིན་འཁོར་ལོའི་བསྙེན་སྔགས་བགྲང་བའི་ཚུལ་དུ་འཁུམ། ད་ལྟར་རང་གི་ལུས་བསྐྱེད་པའི་མ་རྒན་བགྲང་བྱ་གྱ་བརྒྱད་ཅན་འདི་པ་ཚེ་འཕོས་མ་ཐག་ཏུ་གུས་པའི་སྲིང་མོ་བླ་བདེ་གསུམ་གྱི་དྭ་ཕྲུག་ཕོ་མོ་དྲུག་ཁྲིད་ནས། ཡར་ལྷ་ལྡན་འགྲོ་ནས་ར་ས་ཞབྲུལ་སྣང་གི་གཙུག་ལག་ཁང་ལ་བསྐོར་བ་འབུམ་ཐེར་རེ་རྒྱེབ་ཆགས་ཀྱི་འདུན་པ་ལགས་སོ། །དེའང་དེ་ལོ་གཏེར་མཛོད་རྡོར་སེམས་སྒྲུབ་ཆེན་སྐབས་༧རིན་པོ་ཆེའི་དངོས་ཞལ་མཇལ་ཚེ་གནས་སྐབས་གཟིག་སྒང་འདུག་ན་ལོ་དུ། ནམ་ཞིག་འདི་ན་མི་དགའ་འདི་ན་དགའ་དུ་བསམ་པ་ཞིག་འོང་བས་དེ་དུས་དེ་ན་འགྲོ་དགོས། ཨུ་ཚུགས་ཀྱིས་སྡོད་མི་ཉན་གསུངས་དོན་ལྟར།གུས་པའི་ཁྱིམ་ཚང་ཕ་མེས་ཚུན་ཆད་ནས་ཁྲལ་པ་ཡིན་གཤིས། མ་རྒན་ལོ་ཆེ་རྒྱུ། དྭ་ཕྲུག་འགོ་འཛིན་གྱིས་བལྟ་དགོས་རྒྱུ། ཁྲལ་ཆེ་རྒྱུ་སོགས་གང་ཐད་ནས་འཆི་ཁ་ཆོས་མཐུན་ཞིག་མི་འོང་ངེས་ཅན་རེད་པས་ཁྲལ་ཚབ་གཞན་བཙུགས་ཚར། གོང་ཞུས་བཞིན་མ་རྒན་འཆི་ཚར་མཚམས་འགྲོ་རྒྱུ་རེད་ཚེ་ལེགས་ཉེས་ཅི་འགྱུར། རྟོརྒོ་གཅིག་མཚམས་སོང་ན་ལེགས༽། ཉེས་ན་བཟློག་སེལ་རིམ་གྲོ་གང་དགོས་དང་། ལྟསྒོལ་མ་འབུམ་གཅིག་འདོན་ན་ལམ་འགྲོ་འབྱུང་ངོ་༽། །ཁྱད་པར་ཕྲན་ལྕགས་བྱི་ལོ་པ་ད་ལྟར་བགྲང་བྱ་ལྔ་བཅུ་རེད་སོང་བ་ད་ནས་ལོ་ཇི་ཙམ་འདུག་པའི་ཚེ་ཚད་ངེས་ཅན་ཞིག་གནང་མཛད་ཐུབ་ཅི་ནས་མཁྱེན་མཁྱེན་མཁྱེན། ལྟའི་ཚད་ཅི་ཡང་མི་ཤེས༽། སྐྱབས་རྟེན་འབྲེལ་མཚོན་དར་དངུལ་གོར་༨གོས་ཆེན་ཟབ་ལྤགས་ཕྲན་བུ་བཅས་གུས་སློབ་ཐུབ་བསྟན་འཕེལ་རྒྱས་ཀྱིས་སྒོ་གསུམ་གུས་པས་འབུལ་ལམ་ཞུ། ཕུར་པ་འདི་གནམ་ལྕགས་ཡིན་མིན་མ་ཤེས་པས་ཇི་ཡིན་བཀའ་འདྲི་དང་། ཇི་ལྟར་ཡིན་པའི་བཀའ་གསུངས་ཀྱང་གནང་སྩོལ་ཞུ། ཞེས་ཕུལ་བར་ལན་དུ། བརྟགས་པ་མཆན་གསལ་དང་། སྐྱབས་འཇུག་གཡེལ་40

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མེད་བགྱིད། མདུད་དམ་བཅས་མཁྱེན་སྤྲུལ་པས། ཞེས་དང་། ཚེ་རབས་གཏན་གྱི་སྐྱབས་གཅིག་རིགས་ཀུན་འདུས་པའི་བདག་ཉིད་ཁྱབ་བདག་མཆོག་སྤྲུལ་འཇམ་པའི་རྡོ་རྗེའི་ཞབས་ཀྱི་པཁྲོའི་དྲུང་དུ། སྒོ་གསུམ་གུས་པ་ཆེན་པོས་ཞུ་བ། དེང་རབ་འབྱམས་རྒྱལ་བའི་དཀྱིལ་འཁོར་མ་ལུས་པའི་མཁྱེན་བརྩེ་ནུས་པའི་རང་ཞལ་མངོན་དུ་ཕྱེ་བའི་དགེ་མཚན་གྱིས་བསྟན་འགྲོ་ཡོངས་ཀྱི་སྐྱབས་རྟེན་དུ་བཞུགས་པར་དད་དང་སྤྲོ་བའི་པད་ཚལ་རབ་ཏུ་རྒྱས། འདི་རུ་གསུངས་ལས་སྐྱེས་པའི་བཀའ་འབངས་ཐ་ཆུང་བའང་སྐྱབས་གཅིག་མཚུངས་པ་མེད་པའི་ཐུགས་རྗེས་ཟག་བཅས་ཉེར་ལེན་གྱི་ཕུང་པོར་གསར་འཚེའི་ནོངས་པས་མ་གོས་པར་ལྷག་བསམ་བཟང་པོའི་ཀུན་སློང་མ་བོར་ཙམ་དུ་མཆིས་ལགས། མཚམས་ཞུ། ཉིད་ཀྱི་དགོངས་ཁྱབ་དང་དུས་ཀྱི་ཟིང་ཆའི་སྟབས་སྔ་མཁོ་བཞིན་གཟིག་སྒང་དུ་བསྡད་ཡོད་ཀྱང་། ད་ཆའང་ཅི་འགྱུར་མ་ངེས་པས་བོད་དུ་འགྲོ་རྒྱུ་དང་ཁམས་སུ་སྡོད་རྒྱུ་གང་དགའ་གསུང་བརྟག་དང་། ༼སྤྱོགས་མཚུངས་ལ་ཅུང་བོད་དུ་ལེགས་ཆེ་ཞིང་དེ་ལུགས་ཐུགས་ཁྱབ།༽ ཁམས་སུ་སྡོད་རྒྱུ་ལེགས་ན་སྔར་གནས་གཟིག་སྒང་དང་།གཞན་དུ་སྤོས་ན་གང་ལེགས་གསུང་བརྟག་དང་བསླབ་སྟོན་བཅས་ཞུ། དུར་བ། ཡུང་དཀར། དར་ལོག་ཡན་གསུམ་བཅས། གུས་ཕྲན་ཐུབ་བསྟན་འཕེལ་རྒྱས་ཀྱིས་སྒོ་གསུམ་གུས་པས་འབུལ་ལམ་ཞུ། ཞེས་སྤྲིངས་པར། ལན་དུ་བརྟགས་པ་མཆན་གསལ་དང་། གལ་སྲིད་བོད་དུ་འགྲོ་རྒྱུ་རེད་ན་ལྷ་ས་རང་དུ་རྒྱུན་རིང་བཞུགས་ན་ལེགས་ངོ་མེད་ཅིང་། དབུས་གཙང་གང་རིགས་དབེན་གནས་ཤིག་ཏུ་སྙིང་པོའི་སྒྲུབ་པ་ལ་རྩེ་གཅིག་གཞོལ་རྒྱུ་དགོངས་ཁྱབ་དང་། ངེད་ནས་སྐྱབས་འཇུག་བགྱིད། དར། མདུད་དམ། རིན་ཆེན་རྡོག་གཅིག་བཅས་མཁྱེན་སྤྲུལ་པས། ཞེས་གསུངས་སོ། །དགོན་པས་བསྐྱར་དུ་མཁྱེན་སྤྲུལ་པར་ཕུལ་བའི་ཞུ་ཤོག་ནི། བསྟན་པ་ཡོངས་ཀྱི་བདག་པོ་སྐྱབས་གཅིག་རྡོ་རྗེ་འཆང་༧འཇམ་མགོན་ཆོས་ཀྱི་རྒྱལ་པོ་མཆོག་གི་ཞབས་པད་ཉེ་དྲུང་དུ། གུས་འབངས་རྣམས་ཀྱིས་སོར་བཅུའི་ཐལ་མོ་སྙིང་ཁར་ཟླུམ་སྟེ་ཞུ་སྙིང་ལ། འདིར་དགོན་གྱི་མཁན་བླ་མ་ཐུབ་བསྟན་འཕེལ་རྒྱས་སོས་ཐོག་བོད་ལ་གནས་བསྐོར་བྱོན་རྒྱུ་གཏན་ཁེལ་མཛད་ཀྱང། དགོན་གྱི་བླ་མ་ལས་ཚན་གཙོས་འདུས་སྤྱི་ཡོངས་རྫོགས་དང་། མ་ཚད་ཕོ་མོ་རྒན་བུ་བཅས་སྐྱ་སེར་ཀུན་ནས་མིག་ཆུ་འཛག་ངང་ཁ་ཞེ་གཉིས་མེད་ཀྱིས་མི་བྱོན་རོགས་ཞུས་པས། བླ་མའི་ཞལ་41

དགེ་ལེགསའདོད་འསྣའི་དཔེ་ཚོགས།ནས། ངོས་ནས་སྐྱབས་རྗེ་ཉིད་མདུན་སྔོན་རྗེས་བར་གསུམ་དུ་བོད་དུ་འགྲོ་རྒྱུར་བརྟགས་པ་ཞུས་ནས།ཞུས་དོན་ལྟར་ཡག་འདུག་པས་འདི་ལོར་འགྲོ་རྒྱུ་གྲ་སྒྲིག་ཐག་ཆོད་ཡིན་པའི་གསུངས་ཚུལ་གནང་བྱུང་བས། གལ་སྲིད་ཉིད་བྱོན་ན་གཤིན་གསོན་ཀུན་གྱི་རེ་ས་བོར་ནས་དྭ་ཕྲུག་ཐང་དཀྱིལ་དུ་ལུས་པ་བས་ཡིད་མུག་ཆེ་བ་ཡང་ཡང་ཞུས་ཐོག ད་དུང་ཡང་བསྐྱར་སྐྱབས་རྗེ་ཉིད་མདུན་བོད་དུ་བྱོན་བཞུགས་གཉིས་འཕྲལ་ཡུན་གང་ལེགས་བཀའ་བརྟགས་དང་། མ་ཟད་བྱོན་བཞུགས་གང་མཛད་ནའང་ཞབས་རིམ་སོགས་གང་དགོས་ཀྱི་བཀའ་བསླབ་སྩོལ་བ་གསོལ་བ་ལན་སྟོང་འདེབས་པ་ཞུ་ཞུ་ཞུ། མཁྱེན། མཁྱེན།ཞེས་ཞུ་མཚོན་བཀྲ་ཤིས་པའི་ལྷ་རེག་དང་། དངུལ་རྒྱ་སྲང་ལྔ་བཅས་རབ་བརྟན་དགོན་གྲྭ་མང་འདུས་སྤྱི་ནས་གུས་པས་ཕུལ། ཞེས་པའི་ལན་ལ། གཤམ་གསལ་བླ་མ་སྔར་ནས་བོད་དུ་བྱོན་མོས་ཡོད་རྒྱུར།ངེད་ཀྱི་མོ་བབས་སྐྱོན་མེད་ལེགས་ལ་དེ་ལྟར་ཡིན་ཀྱང་ཁྱེད་རྣམས་དད་མོས་ཆེ་བས་ཁག་མེད་ལྟ་བུ་དང་།བླ་མའི་ཞབས་བརྟན་ཚེ་ཐར་༣༠༠རྒྱལ་བཀའ་དག་ཚར་༡ སྨན་ཆོག་སྟོང་རྩ། སྨྱུང་གནས་ཆ་༣༠༠འཕྲལ་དུ་སྒྲུབ་འབུལ་ཞུ་སྟེ་བཞུགས་རྒྱུ་མཛད་ན་ལེགས་པས་དགོངས་འཇགས། ཞུ་འདེགས་དང་རྟེན་ཕྱིར་འབུལ་བཅས་མཁྱེན་སྤྲུལ་པས། ཞེས་གསུངས་སོ། །དེ་ལྟར་བླ་མ་མཆོག་གིས་ཕྱག་བྲིས་མཛད་ཅིང་བྱིན་རླབས་ཀྱི་ཚན་ཁ་མཆོག་དང་ལྡན་པའི་ཞུ་ཡིག་འདི་རྣམས་དད་པའི་གསོས་སུ་དམིགས་ཏེ་མཐར་ཆགས་སུ་བཀོད་པ་ཡིན་ནོ། །ཞུ་ཤོག་འདི་རྣམས་གནའ་ལུགས་ལྟར་ཤོག་བུ་ཁ་གང་རེ་ལ་གོང་ཤོག་དང་ཕབ་ལྕག་སྔ་ཕྱི་མཐའ་ཤོག་ལན་བཅས་ཐོབ་དང་མཐུན་ཞིང་། ཕྱི་མ་བཞི་ལ་ལན་དུ་ཀརྨ་པ་དང་ཆོས་བློ་གཉིས་ཀྱི་ཕྱག་བྲིས་རྒྱས་མནན་པ་འདུག པྲ་ཕབ་ཞུས་པའང་ཁྲ་རྒན་གཅོད་པ་ལ་པྲ་ཕབ་ཏུ་བཅུགས་ནས་ཐེངས་བཞིར་ཕབ་པ་ན། དང་པོ་ལ་ཀ་བ་ཆེན་པོ་ཞིག་དང་། གཉིས་པ་ལ་ཞིང་འདྲ་མང་པོ་བཅས་བབས་ཤིང་། དེ་ནི་རྗེ་ཉིད་འབྲི་ཆུ་ཤར་ནུབ་ཡོངས་དང་ཁྱད་པར་འདི་པའི་སྡེ་དགོན་ཟུང་གི་ཁང་པའི་དཀྱིལ་ཀ་ལྟར་རེ་ས་རྟེན་གནས་གཅིག་པུར་གྱུར་ནས་བསྟན་འགྲོའི་དོན་ཆེན་འགྲུབ་པ་དང་། བར་དུ་དུས་ཀྱི་འཕོ་འགྱུར་ཆེན་པོ་བྱུང་སྟེ་ཞིང་པ་དབུལ་ཕྱུག་གི་གྲལ་རིམ་བསྒྲིག་ཚེ་བླ་མ་ཉིད་ཞིང་འབྲིང་ཞིག་གི་གྲས་སུ་འཇོག་པ་སྟེ་དེ་གཉིས་ཀྱི་བརྡ་ཡིན་ལ། ཕྱི་མ་གཉིས་ལ་གནག་ཕྱུགས་མང་པོ་ཡོད་པའི་འབྲོག་42

གྲུབ་དབང་ཐུབ་བསྙན་འཕེལ་རྒྱས་ཀྱི་རྣམ་ཐར།པའི་སྦྲ་ཆེན་ཞིག་དང་། གུ་རུ་མཚོ་སྐྱེས་རྡོ་རྗེའི་སྐུ་བཀྲག་མདངས་ཅན་ཞིག་མཐར་འོད་ཕུང་གི་གོང་བུར་གྱུར་པ་བཅས་ཤར་བ་སྟེ། དེ་ནི་སྐུ་ཚེའི་སྨད་ལ་ལྷ་ལྡན་གཙུག་ལག་ཁང་གི་ཉེ་འདབས་སྦྲ་ནག་ཞོལ་སྨོན་འགྲུབ་བྱང་དུ་བཞུགས་ནས་སྐྱེ་བོ་མང་པོའི་རྒྱུད་གྲོལ་བར་མཛད་པ་དང་། མཐར་ཟག་བཅས་འབྱུང་ལྔའི་ཁམས་ལྔ་དག་པ་ཡེ་ཤེས་འོད་ལྔའི་རང་བཞིན་དུ་གྱུར་ནས་མྱ་ངན་ལས་འདའ་བའི་མཚན་མ་ཡིན་པར་གསུངས། ཡང་དེ་སྐབས་ཙམ་ན་པྲ་ཕབ་ཞུ་ཡུལ་གང་ཡིན་མ་ངེས་ཀྱང་པྲ་ཐེངས་གཉིས་ཕབ་པའི་གཅིག་གི་ཚེ། སྤྱིར་ལས་ཚོགས་ལས་འབྱམས་དང་ཁྱད་པར་དྲག་པོ་མངོན་སྤྱོད་ཀྱི་ལས་ལ་དབང་འབྱོར་པའི་རྟགས་སུ་རྡོ་ནག་ཟུར་གསུམ་གྱི་སྟེང་དུ་རྡོར་དྲིལ་ཆ་གཅིག་བབས་པ་ཁོ་བོའི་མེས་པོ་ཐུབ་བསྟན་མཁས་གྲུབ་ཀྱིས་གསུངས་ཤིང་། བྱོན་བཞུགས་གང་ལེགས་བརྟགས་པས་བྱོན་ན་མེ་ཕུང་རབ་ཏུ་འབར་བ་ཞིག་དང་། བཞུགས་ན་ཆུ་ཀླུང་ཆེན་པོ་འཇིགས་སུ་རུང་བ་ཞིག་བབས་པ་ཐོས། དེ་ལ་མེ་ནི་དབུས་ཕྱོགས་སུ་ཕེབས་ན་འགྲོ་དོན་མཐར་རུ་ཕྱིན་ཏེ་གཞན་ངོར་གདུང་ཞུགས་ལ་ཕུལ་རྒྱུ་བྱུང་བའི་བརྡར་གོ་ལ། ཕྱི་མའི་བརྡ་དཀྲོལ་ནི་རེ་ཞིག་སྨྲ་བསམ་བརྗོད་མེད་ཀྱི་དབྱིངས་སུ་བརྡ་ཐིམ། རབ་རྒྱལ་ཤིང་ལུག་ལོར་འཇམ་མགོན་མཁྱེན་སྤྲུལ་པ་ཆེན་པོ་དབུས་ཕེབས་སྐབས་བླ་མ་ཉིད་གནམ་བྲག་ཏུ་བསུ་བར་ཕེབས་ཤིང་། སྐོར་ཟུར་ཐང་དུ་ཞག་བཞུགས་མཛད་ཚེ་གསེར་ཕྱེ་ཐུམ་པོ་ཞིག་དང་། རྟ་མཛོ་གཉིས། དངུལ་སོགས་ཀྱི་འབུལ་བ་དཔང་མཐོ་བ་ཕུལ་ནས་བོད་དུ་ཕེབས་རྒྱུའི་ཐད་ལ་བཀའ་འདྲི་ཞུས་པས། རྗེས་མི་རིང་བའི་མཚམས་སུ་བོད་དུ་བྱོན་མོས་ཤིན་ཏུ་ཆེ་བའི་དུས་ཤིག་འོང་འདྲ་བས་དེ་དུས་བྱོན་ན་ལེགས་ལ། ངའི་མཛོད་པ་ཚེ་དབང་དཔལ་འབྱོར་བོད་དུ་འགྲོ་རྒྱུར་མོ་ཕྱྭ་མ་ལེགས་ཀྱང་འགྲོ་དགོས་བྱུང་སོང་བས། ངེད་ཅག་སྐུ་འཁོར་རྣམས་གཤིན་རྗེའི་སྒོ་ནས་ཐུགས་ཞབས་མ་འབོར་ཞེས་སོགས་གསུངས་ཤིང་། དངུལ་རྡོ་ཚད་གཅིག་གནང་སྟེ་ཐུགས་བརྩེ་ཆེན་པོས་ཁྱབ་པར་མཛད་དོ། །དེ་ནས་སྐྱབས་མཆོག་དམ་པ་གང་གི་འགྱུར་མེད་ཀྱི་དམ་བཅའ་བརྟན་པོས་གཞི་བྱས། ལོ་དང་ཟླ་བ་རེ་བཞིན་དུས་ཟིང་གི་འུར་ཇེ་ཆེར་སོང་སྟེ་ལས་འབྲས་ཁྱད་དུ་གསོད་པ་སོགས་ཀྱིས་ཐུགས་སུན་པས་རྐྱེན་བྱས་ནས་བླ་མས་ལུང་བསྟན་པའི་དུས་ཐོག་ཏུ་ཁེལ་བ་ལྟར་བྱུང་སྟེ། ས་ཁྱི་༡༩༥༨ལོར་དུས་ཞཁྲུགས་སྐབས་ད་ནི་ངེས་པར་དུ་སྟོད་ཕྱོགས་སུ་འགྲོ་རྒྱུ་ཡིན་པས།43

དགེ་ལེགས་འདོད་འརྔའི་དཔེ་ཚོགས།ཁྱེད་ཅག་སུས་ཀྱང་བགོལ་མི་ཉན་གསུངས་ནས་རང་དགོན་གྱི་མགོན་ཁང་དུ་བྱོན་ཏེ། བསྟན་སྲུང་དམ་ཅན་རྒྱ་མཚོའི་ཚོགས་འཁོར་དང་བཅས་པ་ལ་སྙན་དར་སྤྱན་གཟིགས་ཚོགས་གཏོར་སྐྱེམས་ཕུད་སོགས་རྒྱ་ཆེར་ཕུལ་ནས། ནན་ཏན་གྱིས་བསྐང་བཤགས་འཕྲིན་བཅོལ་བཅས་རྒྱས་པར་མཛད། དེའི་རྐྱེན་གྱིས་བླ་མ་དང་ལྷག་པའི་ལྷའི་ངོ་བོར་དབྱེར་མེད་དུ་བཞུགས་པའི་འཁྲུལ་ཞིག་རྣལ་འབྱོར་ཆེན་པོ་མཆོག་ཉིད་དབུས་ཕྱོགས་སུ་ཕེབས་པ་ལ། སྲུང་མ་དམ་ཚིག་ཅན་རྣམས་ཀྱིས་གུས་འདུད་དང་བཅས་མཇལ་ཕྱག་གི་རྟེན་དུ་ཕུལ་ནས་ཅི་བཅོལ་འཕྲིན་ལས་སྒྲུབ་པའི་བརྡ་ལ། ཀུན་གཟིགས་འཇམ་མགོན་མཁྱེན་བརྩེའི་དབང་པོས་མེ་སྟག་འཕྲོ་བ་མ་བྱུང་གི་བར་དུ་སྒྲུབ་པ་མཛད་དེ་ཡེ་ཤེས་པ་དངོས་སུ་བསྟིམས་པའི་གཟུངས་འགྲུབ་མགོན་པོའི་སྙན་དར་གྱི་ཁྲོད་ནས། རབ་དཀར་དྲི་མས་དབེན་པའི་ཁ་བཏགས་ཉམས་མེད་ཅིག་མིའི་ལག་གིས་འཕང་པ་ལྟར་བྱས་ཏེ་བླ་མའི་མགུལ་དུ་བསྒྲོན་པ་ཞིག་བྱུང་བས། ཞབས་དྲུང་ན་བཞུགས་པའི་ཚོགས་པ་ཀུན་ཤིན་ཏུ་ངོ་མཚར་བའི་གནས་སུ་གྱུར་ཏོ། །དེས་ན་འདི་ནི་ཀུན་མཁྱེན་བསོད་ནམས་སེངྒེས་ཞིང་སྐྱོང་གདོང་བཞི་པར་བསྐང་གསོ་མཛད་པས་དངོས་གྲུབ་ཀྱི་རྟེན་དུ་མདའ་དར་ཞིག་གནང་བ་དང་། མུས་ཆེན་སངས་རྒྱས་རྒྱལ་མཚན་གྱིས་སྒོ་རུམ་གསེར་མགོན་ཆེན་པོ་ལ་ཕྱག་མཛད་པས་བཀྲས་ཐག་བཟང་བ་ཞིག་རྒྱང་གིས་བྱུང་ཞིང་། ཡང་ནང་སོ་པུ་ཏྲ་ཁང་དུ་ཐུགས་དམ་དུ་ཕེབས་པས། ལས་མགོན་གྱི་སྐུ་ལས་གོས་ཆེན་སྔོན་པོ་ཁ་མ་ཉམས་པ་ཞིག་བབས་པ་བཅས་དང་མཚུངས་པར་སྣང་ལ། འདི་འདྲ་རྟེན་འབྲེལ་གྱི་དགེ་མཚན་ཁྱད་དུ་འཕགས་ཤིང་ཆེས་དཀོན་པའི་རྣམ་ཐར་ཡིན་པའང་། ས་ལོ་ཀུན་དགའ་བསོད་ནམས་ཀྱིས་མཛད་པའི་མུས་ཆེན་སངས་རྒྱས་རྒྱལ་མཚན་གྱི་རྣམ་ཐརཅིལས། སྐུ་ལས་སྙན་དར་བབས་པ་འདི་འདྲ་རེ་རེ་ཙམ་མ་གཏོགས་མི་འབྱུང་བས་རྟེན་འབྲེལ་བཟང་། ཞེས་དང་། འདི་ལྟ་བུ་ནི་རྗེ་བཙུན་བླ་མ་འདི་ཉིད་ཡི་དམ་དཀྱིལ་འཁོར་གྱི་ལྷ་ཚོགས་ཞི་ཁྲོ་རབ་འབྱམས་རྣམས་དང་དབྱེར་མེད་དུ་བཞུགས་པ་ལ། བསྟནསྲུང་དབང་པོ་རྣམས་ཀྱི་གཙོ་བོ་ཉིད་ཀྱིས་ཀྱང་གུས་འདུད་མཛད་པ་གདོན་མི་ཟ་བར་སྣང་བས་ཤིན་ཏུ་ངོ་མཚར་བའི་གནས་སོ། །ཞེས་གསུངས་པ་ལྟར་རོ། །ཚོགས་གཉིས་རླབས་ཕྲེང་གཡོ་བའི་ཆུ་གཏེར་ལས། །44

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ཐོན་པའི་གང་སྐུ་བཅུ་གཉིས་བདག་པོའི་ཟེར། །རེ་ཞིག་རང་ཡུལ་བསོད་ནམས་ཞིང་བཞུགས་ཏེ། ། ་བླང་དོར་གསུང་གི་དབུགས་དབྱུང་ཅི་ཡང་བསྩལ། །དབུས་སུ་བཞུད་ན་ལེགས་པའི་ལུང་བསྟན་གྱི། །དབྱར་གྱི་རྔ་གསང་སྐྱེས་ཆེན་དུ་མ་ཡིས། །སྒྲིབ་བྲལ་ཐུགས་ཀྱི་མཁའ་ནས་ལྡིར་བའི་མོད། །གང་ཐུགས་མེ་བྱ་དགྱེས་པའི་འཛུམ་མདངས་ངོམ། །བྱིན་ལྡན་རྟེན་ལ་བསྐང་འཕྲིན་མཛད་པའི་མོད། །སྣ་ཚོགས་དར་གྱི་མཆོད་སྤྲིན་སྤྲོ་བ་འདིས། །བགྲང་ཡས་རྒྱལ་བ་སྲས་སློབ་བཅས་པ་ཡིས རཱིགང་ལ་དགྱེས་པའི་ལེགས་སོ་སྟེར་བ་མཚོན།ཞེས་བར་སྐབས་ཀྱི་ཚིགས་སུ་བཅད་པའོ། །གང་གི་མཚན་ཙམ་རྣ་བར་ལྷུང་བས་ཀྱང་། །དུས་མིན་འཆི་བའི་འཇིགས་ལས་དབུགས་འབྱིན་པའི། །རྒྱལ་ཡུམ་འཕགས་མ་ཡིད་བཞིན་འཁོར་ལོ་ཡིས། །མི་འཆི་ཚེ་ཡི་དངོས་གྲུབ་བདག་ལ་སྩོལ། །གཉིས་པ་ནི། དེ་ལྟར་འདྲེན་མཆོག་བླ་མ་རིན་པོ་ཆེ་དབུས་སུ་ཕེབས་པའི་སྟ་གོན་ལེགས་འགྲིགས་བྱུང་སྟེ། དེ་ནས་ས་ཁྱི་ཟླ་བ་གཉིས་པའི་ཚེས་ལྔ་ལ་དབུས་གཙང་དག་པའི་ཞིང་དུ་ཆིབས་ཀྱི་ཁ་ལོ་བསྒྱུར་ཏེ་ལྷ་སྒང་ཚང་སོགས་དང་ལྷན་དུ་བྱོན་ཅིང་། མདོ་གཞུང་རྟིས་མདའ་ཐང་ལ་ཞག་བཞུགས་མཛད་ནུབ་མཛོ་ཞིག་རྐུན་མས་ཁྲིད་སོང་བར། བླ་མས་ཆོས་སྐྱོང་ལ་འཕྲིན་བཅོལ་མཛད་པས་ཕྱི་ཉིན་མཛོ་ཤ་ཆ་ཚང་བ་རང་མལ་དུ་བཞག་འདུག་པ་བྱུང་། དེ་ནས་གཏེར་སྟོན་ནས་རིམ་གྱིས་བྱོན་ཏེ་ལྷ་ཐོག་གསང་ཆེན་ནང་45

དགེ་ལེགས་འདོད་འདོའི་དཔེ་ཚོགས།ཞེས་པར་ཟླ་བ་གསུམ་ལ་བཞུགས། སྔོན་ནས་གཞི་སྤོ་བྱས་པའི་མདུན་ས་དཀར་ཚང་ཉི་སྨྲིས་ནང་ཡོད་པའི་བྲན་མོ་ལྟག་མདོ་ནས་རྫིའུ་སོང་བ་དྲེད་མོང་གིས་བསད་ཅིང་། དེ་ནི་གཡོག་པོ་དག་གིས་རི་མགོ་ནས་གཞི་བདག་གི་ཤྭ་བ་བསད་པས་ཕོག་ཐུག་བྱུང་བ་ཡིན་ཟེར། དེའི་རྐྱེན་གྱིས་གཤིན་པོ་དེ་དངོས་རྒྱུག་བྱེད་པའི་ཤི་འདྲེ་ངན་པ་ཞིག་ཏུ་གྱུར་ཏེ་གཏམ་སྨྲ་ཞིང་ཁྱིམ་ལས་བྱེད་པ་སོགས་མི་འདོད་པ་མང་པོ་བྱུང་། དེ་ལ་ལྡོངས་གནས་སོགས་ཀྱི་ནུས་ལྡན་སྔགས་གཅོད་དུ་མས་བཟློག་རིམ་གང་ཟབ་བསྒྲུབས་ཀྱང་ཕན་བསྐྱེད་ཆེར་མ་བྱུང་ནས་ལུས་སེམས་སྡུག་གིས་ཁེངས་ཏེ་སྡོད་རེ་བྲལ་སོང་ཞེས་སྨྲ་དགོས་བྱུང་། བླ་མ་ལྷ་ཐོག་ནང་བྱོན་པ་དང་ར་རུ་ཚང་གིས་ཞུ་སྣ་བརྒྱུད་དེ་རྣ་ཕུ་ས་དཀར་ཚང་ནས་གདན་དྲངས་ཤིང་། དཔལ་རྡོ་རྗེ་ནག་པོ་ཆེན་པོ་ཁྲོ་བོ་བཅུ་གཅིག་གི་སྲེག་བླུག་ནུབ་གཅིག་ལ་མཛད་ཙམ་གྱིས་རྐྱེན་ངན་རང་ས་ལས་གྲོལ་བ་བྱུང་སྟེ། ཕྱོགས་དེར་ནུས་པ་ཆེ་བའི་གཡེར་ཁས་ཁྱབ། དེ་ནས་ཡང་བྱོན་པས་སོག་གཞུང་དུ་འབྱོར་ཏེ་ཞག་བཞུགས་མཛད་ཅིང་། དེའི་ཚེ་རྐུན་མས་ཁལ་གཉིས་ལ་སྟན་དཀར་ཉེར་གཅིག་བཀལ་ནས་བརྐུས་སོང་བར། བླ་མས་དགྲ་ཆོས་ཚར་ལྔ་གསུངས་ནས་ཟོར་ཆུ་མཚོ་ནང་འཕངས་པས། ཕྱི་ཉིན་ཆོམ་རྐུན་པས་ཁལ་གཉིས་སྟན་དང་བཅས་པ་ཕྱིར་ཕུལ་ནས་བཤད་རྒྱུར། ཁོ་ཚོས་ཁལ་དེད་ནས་འགྲོ་དུས་ཁལ་གྱི་རྭ་རྩེ་ནས་མེ་འབར་བ་དང་། སྤུ་གསེབ་ནས་མེ་སྟག་འཕྲོ་བ་སོགས་མི་ལེགས་པའི་རྟགས་སྣ་ཚོགས་བྱུང་བས་སྐྲག་སྟེ་ཕྱིར་ཕུལ་ཚུལ་བཤད་ཅིང་བཤགས་པ་རྒྱ་ཆེར་བྱས། དེ་ནས་ཆིབས་ལས་བཏེགས་ཏེ་རྭ་སྒྲེང་དུ་ཐོན་ཅིང་། ཞག་བདུན་ལ་བཞུགས་ནས་མཆོད་མཇལ་གནང་། དེ་ནས་རིམ་པས་གསེར་གླིང་རྒོད་ཚང་དང་སྟག་ལུང་ཐང་གི་ཆོས་གྲྭ་མཇལ་ཞིང་། ཆག་ལ་བརྒལ་ནས་ཆུ་ཤུལ་སྙེ་ཐང་དུ་ཐེགས། སྒྲོལ་མ་གསུང་བྱོན་མ་སོགས་ཀྱི་རྟེན་ལ་མཆོད་སྤྲིན་རྒྱ་ཆེར་སྤྲོས་ཏེ་སྒྲོལ་ཆོག་གསུངས་ནས་ཞག་བརྒྱད་ལ་བཞུགས། ཀུན་མཁྱེན་རོང་སྟོན་ཆེན་པོའི་གདན་ས་ནཱ་ལེནྡྲ་རུ་བྱོན་ནས་མཆོད་འབུལ་རྒྱ་ཆེར་སྟབས་ཤིང་། དེ་ནས་སྙེ་ཐང་ནས་ལྷ་སར་བྱོན། ཕོ་བྲང་ཆེན་པོ་པོ་ཏ་ལ་དང་སེ་འབྲས་དགའ་གསུམ་སོགས་དབུས་ཀྱི་དགོན་སྡེ་མང་པོར་མཇལ་མཛད་ཅིང་། ས་ཕག་ལོའི་ལོ་གསར་སྐབས་ལྷ་ལྡན་ཆོ་འཕྲུལ་སྨོན་ལམ་ཆེན་མོའི་ཚོགས་ལ་ཞུགས་ཏེ་གསེར་ཀོང་ཕུལ། སླར་ཡང་ས་ག་ཟླ་བའི་ནང་འཕན་ཡུལ་དུ་བྱོན་46

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ནས་སྐུ་མཚམས་བཞུགས་ཤིང་། དེ་སྐབས་ཟིང་ཞཁྲུགས་བྱུང་བའི་རྐྱེན་གྱིས་བཞུགས་བདེ་བར་མ་བྱུང་ནས་བསམ་ཡས་དང་ལྟོ་ཁ་སོགས་སུ་གནས་མཇལ་དུ་ཕེབས། དེ་ནས་བོད་ཟླ་དྲུག་པ་སྔོན་མའི་ནང་ཞིག་ཏུ་དྭགས་པོ་ནས་བླ་མ་རིན་པོ་ཆེ་དཔོན་གཡོག་དམག་གིས་ཁྲིད་དེ་སྣེ་གདོང་རྫོང་དུ་ཉར་ཞིང་། དེའི་ཚུལ་བཀའ་ལས་ཀྱང་། དེ་ཉིན་ཉི་ཚན་ཞིག་ཏུ་དམག་མིས་ཁྲིད་ནས་དང་པོར་གནམ་བཏགས་བྱས་བྱུང་ཞིང་། ཟུག་གཟེར་མི་འདུག་ཀྱང་གཞན་རྣམས་ཀྱིས་ཨ་ར་ཨ་ན་མང་པོ་ཟེར་འདུག་པས་དགོས་རྒྱུ་རེད་སྙམ་སྟེ་ཨ་ར་ཨ་ན་ཁ་ཤས་ལབ་པ་ཡིན། མཚམས་ཤིག་ནས་དམག་དཔོན་གཟུགས་རིང་པོ་ཅན་ཞིག་བྱུང་སྟེ། དེས་ཡང་ཡང་ལྟ་ནས་ལྟོད་བཀྲོལ་བཏང་བྱུང་ཞིང་། རང་ནས་བདག་ནི་དགོན་པའི་མཁན་པོ་དང་། མི་སེར་ལ་བཤུ་གཞོག་བྱེད་པ། རྒྱུ་ཟ་བ་པོ་ཡིན་སོགས་སྨྲས་པས་ཞིང་འབྲིང་ཞིག་གི་གྲས་སུ་བརྩིས་ཏེ། དེ་ནས་བཙོན་པའི་མིང་ཐོགས་ཙམ་ལས་སྡུག་བསྔལ་བ་མ་བྱུང་ངོ་ཞེས་ཨ་དོན་དང་བསྟན་འཛིན་ནོར་བུ་སོགས་ལ་གསུངས། དེ་ནས་ལྷ་ལྡན་ནོར་བུ་གླིང་གི་ཉེ་འདབས་ཀྱི་ཁྲིམས་ཁང་ཞིག་ཏུ་གདན་དྲངས་ཏེ་བཞུགས་ལ། དེའི་ཚེ་ཙམ་དུ་གཙུག་ལག་ཁང་འགའི་བདག་གཉེར་པ་བཞག་སྟེ་ཉིན་མཚན་ལྟོས་མེད་ཀྱིས་སྲུང་སྐྱོང་གནང་། དེ་ནས་དགུང་གྲངས་དྲུག་ཅུ་རེ་གསུམ་བཞེས་པ་ཆུ་སྟག་༡༩༦༢ལོར་བཙོན་ལས་ཐར་ནས་ར་མོ་ཆེ་རྡོ་ཟམ་ཁར་བཞུགས་ཤིང་། སྐོག་ཏུ་དབོན་མོ་སྤེན་པ་འཚོ་ཁྲིད་ནས་གླིང་བསྐོར་བསྐོར་ཚད་འགྲོ་བར་མཛད། དེ་ནས་དགུང་གྲངས་དོན་དྲུག་སྟེང་ཕེབས་པ་ཤིང་ཡོས་༡༩༧༥ལོར་སྔོན་བསགས་ལས་སྨོན་བཟང་པོས་མཚམས་སྦྱར་བའི་སྒ་པ་ཚེ་རིང་སྟོབས་ལྡན་མཆོག་གིས་སྲིད་གཞུང་ལ་ང་རང་གི་ཨ་ཞད་ཡིན་ཞུས་ཏེ། ཁོང་གི་བཞུགས་གནས་ལྷ་ལྡན་གཙུག་ལག་ཁང་གི་ཉེ་འདབས་སྦྲ་ནག་ཞོལ་སྨོན་འགྲུབ་བྱང་ཞེས་པའི་སྒོ་ར་རུ་སྤྱན་དྲངས་ནས་ཁོང་བླ་སློབ་གཉིས་ཁང་པ་སྟེང་ཤོད་མཛད་ནས་བཞུགས་ཤིང་། ཁོང་ཡུམ་སྲས་རྣམ་པས་བླ་མ་སྐུ་འཁོར་དང་བཅས་པ་ལ་ལྷག་བསམ་ཟོལ་མེད་ཀྱིས་རྒྱབ་སྐྱོར་དང་སྲི་ཞུ་བཅས་ལེགས་པར་ཞུས་པ་བཀའ་དྲིན་ཆེ། གཞན་ཡང་ངེས་འཕྲད་དབུལ་སྐྱབས་སོགས་མི་ཆེན་ཁག་དུ་མ་དང་། མོས་གུས་ལམ་དུ་བྱེད་པའི་འགིས་ཐོག་བུ་ཚ་སོགས་མང་པོས་ཞབས་ཏོག་ཅི་ལྕོག་ཕུལ་འདུག་ལ། དེ་རྣམས་ཀྱང་ཚེ་རབས་སྔོན་ནས་འབྲེལ་པ་བཟང་པོ་ཐོབ་པའི་47

དགེ་ལེགས་འདོད་འརྔའི་དཔེ་ཚོགས།ལས་ལྡན་གྱི་སྐྱེས་བུ་ཡིན་པར་ལྡོག་ཏུ་མེད་དོ། །དེ་ནས་ཀླུ་ལྡིང་མཁན་ཆེན་ཕེབས་དུས་ཐེངས་གཅིག་མ་གཏོགས་པ་སྒོ་ར་ཕྱི་ལ་ཕེབས་མྱོང་མེད་ཅིང་། ཟབ་མོའི་ལམ་ལ་རྩེ་གཅིག་ཏུ་མཉམ་པར་བཞག་པ་ལས་གཡོ་བ་མེད་བཞིན་དུ་བཞུགས་པས། ཐ་མལ་གྱི་སྣང་བ་ཐམས་ཅད་སྟོང་ཆེན་གྱི་དབྱིངས་སུ་དག་སྟེ་ཉིན་མཚན་དང་མཉམ་རྗེས་རེས་འཇོག་མེད་པའི་ཉམས་ཁོར་ཡུག་ཏུ་ཤར་ལ། དེའི་རྐྱེན་གྱིས་ཞལ་འདོན་ཟེར་བའི་དཔེ་ལྡེབ་གཅིག་དང་ཕྲེང་བ་ཞིག་ཀྱང་བགྲང་རྒྱུ་མེད་ཅིང་། སྐུ་བཅར་ཞུ་བ་རྣམས་ལ་དགོང་མོ་ལ་ས་རུབ་ཨེ་རེད་དང་སྔ་དྲོ་ལ་ཕྱི་དྲོ་ཨེ་རེད་སོགས་གསུངས་པ་མང་ངོ་། །འདི་ནི་བླ་མ་ནཱ་རོ་པས་རྣལ་འབྱོར་པ་བྱས་ཏེ་བསྒོམས་པས་རྟོགས་པ་སྐྱེས་ནས་གླུ་བླངས་པ་ལས། འཆར་བ་མེད་ཅིང་ནུབ་པ་མེད། །ཉིན་མོ་མེད་ཅིང་མཚན་མོ་མེད། །བླ་མའི་རྟོགས་པས་མེོངས་པ་ཆད་ནས་སོང་། །གར་གནས་གར་འགྲོ་མ་ཤེས་ཏེ། །ཞེས་སོགས་དང་། གྲགས་པ་རྒྱལ་མཚན་གྱིས། སྤྱོད་ཐོག་ཏུ་ལྟ་སྒོམ་ཁེལ་རྩ་ན། མཉམ་རྗེས་མེད་པའི་ཉམས་རྟོགས་འཆར། ཞེས་གསུངས་པ་ལྟར་རོ། །འཇམ་མགོན་ས་སྐྱ་པའི་བསྟན་པའི་གསལ་བྱེད་ཆེན་པོ་ཀླུ་ལྡིང་འཇམ་དབྱངས་བསྟན་པའི་ཉི་མ་མཆོག་རབ་རྒྱལ་ཆུ་ཁྱི་ལོར་བོད་དུ་ཕེབས་དུས་ལྷ་སར་བྱོན་ནས་ཤར་ལྷོའི་མགྲོན་ཁང་ནང་དུ་བཞུགས་ཤིང་། དེའི་ཚེ་ཤར་ཆེན་ཀླུ་ལྡིང་པ་རྗེ་འདིའི་མདུན་དུ་སྙན་བརྒྱུད་གསན་པར་ཕེབས་རྒྱུའི་དགོངས་པ་འདུག་པ་གསན་པ་དང་། ཁོང་ངོར་ཆེན་རྡོ་རྗེ་འཆང་གི་རྒྱལ་ཚབ་དམ་པའི་སྐྱེས་བུ་ཆེན་པོ་ཡིན་པས་ཚུར་ག་ལ་ཕེབས་འོས། དེ་བས་ཕར་བཅར་ཏེ་དབང་ཞིག་ཞུས་ན་རྟེན་འབྲེལ་ཡག་པོ་ཡོད་རེད་གསུངས་ནས་ཕར་ཕེབས་མཛད། རྗེ་དེ་ལས་དཔུལ་ཀྱེ་རྡོ་རྗེའི་དབང་དང་། ཀུན་རིག་གི་དབང་ཞིག་ཞུས་ཤིང་ཕར་ཡང་འགལ་རྐྱེན་བར་ཆད་སེལ་ནས་སྐུ་ཚེ་ཡུན་དུ་བརྟན་པའི་ཆེད་དུ་ཚེ་སྒྲུབ་ཀྱི་དབང་དང་བསྐྱེད་རིམ་བསྒོམ་ཚུལ་སོགས་གསུངས་ནས་ཆོས་འབྲེལ་ལེགས་པར་བཞག དེ་སྐབས་དང་ཚེ་སྟོབས་ཀྱིས་ཁྱིམ་གདན་ཞུས་པའི་ཚེ་གསུང་གླེང་ཞིབ་རྒྱས་གནང་ཞིང་། རྗེ་འདིས་ངས་ཁ་ཏོན་དཔེ་ལྡེབ་ལག་ཏུ་མ་བླངས་ནས་མི་ལོ་བདུན་རེད་སོང་ཞེས་ཞུས་སྐད་འདུག ཀླུ་ལྡིང་མཁན་ཆེན་ནས་རྒྱ་གསེར་སྟོད་འགག་ཤིན་ཏུ་སྤུས་ལྡན་ཞིག་སོགས་ཀྱི་གནང་སྐྱེས་གྱ་ནོམ་པར་བསྩལ། འཇམ་མགོན་ཆོས་ཀྱི་བློ་གྲོས་ཀྱི་ཡང་སྲིད་འཇམ་དབྱངས་ཐུབ་བསྟན་ཆོས་ཀྱི་རྒྱ་48

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མཚོ་མཆོག་བོད་དབུས་སུ་བྱོན་དུས་བླ་མའི་མདུན་ཞལ་མཇལ་ལ་ཕེབས་ཤིང་། ཕན་ཚུན་ཆོས་ཀྱི་འབྲེལ་བཞེས་ཤིང་བླ་མས་འདི་ནི་བདག་གིས་འཇམ་དཔལ་མཚན་བརྗོད་འབུམ་ཕྲག་ཅིག་ཁ་གང་ལ་ཉེ་བར་བཏོན་པའི་ཐུགས་དམ་གྱི་རྟེན་ཡིན་གསུངས་ནས་རྗེ་བཙུན་འཇམ་དཔལ་དབྱངས་ཀྱི་སྐུ་ཞིག་ཕུལ་བར་མཛད། ཚར་པ་ནཱ་ལེནྡྲའི་མཁན་ཆེན་བྱམས་པ་ཚུལ་ཁྲིམས་རྒྱལ་མཚན་མཆོག་ལ་ཞལ་ཤེས་མན་ངག་གི་སྐོར་མང་པོར་བསྩལ་ཅིང་། སྨིན་གླིང་གཅུང་རིན་པོ་ཆེ་ངག་དབང་ཆོས་གྲགས་ཐེངས་འགར་ཕེབས་པ་ལའང་འདོད་ཆོས་་བསྩལ་ཏེ་རྗེས་སུ་བཟུང་། འཇམ་རྒྱལ་མཆོག་སྤྲུལ་རིན་པོ་ཆེ་འཇམ་དབྱངས་ཀུན་དགའ་ཚུལ་ཁྲིམས་གནས་བསྐོར་ལ་བྱོན་ནས་ལྷ་སར་ལ་ཡོད་དུས་རྗེ་འདི་མཇལ་ཁ་ཞུས་པ་ན། གང་བློ་མའི་ཆོས་འབྲེལ་ཞིག་གནང་ཞིང་། དེ་སྐབས་འོ་ཉག་བླ་རིན་པོ་ཆེས་གསུངས་མཛད་དུ་ཟེར་རེད། ངས་ཐུགས་ལོས་དག་བསམ་བྱུང་། འགྲོ་རྒྱུ་རྐྱང་པས་སངས་ཤིག་རྒྱས་ན་ཨ་ཅོ་འདི་རྣམས་སངས་རྒྱས་འགྲོ་དགོས་པར་རྒྱས་རྒྱུ་མི་འདུག འདོན་རྒྱུ་རྐྱང་པས་སངས་ཤིག་རྒྱས་ན་ཨ་མཆོད་འདི་རྣམས་སངས་རྒྱས་འགྲོ་དགོས་པར་རྒྱས་རྒྱུ་མི་འདུག་ཅེས་གསུངས་བྱུང་བས། སྒྲུབ་པ་བགྱིས་ན་མ་གཏོགས་མཆོག་གི་དངོས་གྲུབ་མི་འགྲུབ་པའི་གདམས་ངག་ཏུ་གོ་སྟེ། གནས་བསྐོར་སོགས་ལ་སྤྲོ་བ་ཆེར་མེད་པ་ཞིག་ཏུ་གྱུར་སོང་ཞེས་སྤྲུལ་སྐུ་ཉིད་ཀྱིས་གསུངས་པ་ཐོས། གཞན་ཡང་རྟ་རྒྱུག་མཁན་པོ་ལ་རྡོ་རྗེའི་གསུང་གི་བཀའ་སློབ་ཟབ་མོ་དང་ཆོས་སྦྱིན་བཅས་གནང་ཞིང་། དེ་དུས་ཞབས་ཞུ་བ་ཟུང་གིས་བསྐུལ་བ་ལྟར་ཐུབ་བསྟན་རྒྱལ་མཆན་དཔལ་བཟང་ནས་ཞབས་བརྟན་གསོལ་འདེབས་མདོར་བསྡུས་ཤིག་ཀྱང་ཕུལ། གནམ་བྲག་མཁན་བྲག་བླ་ཀམེ་བཀྲ་ཤིས་དང་། གསེར་ལྗང་མཁན་ཐུབ་ཆོས་སོགས་ལའང་ཆོས་སྦྱིན་མང་དུ་བསྩལ་ནས་རྒྱུད་གྲོལ་བར་མཛད་ཅིང་། བྲག་བླ་ལ་ཞལ་འཕྲོས་ཀྱི་ཚུལ་དུ་ལྷ་སའི་མི་འདི་ཚོས་ངེས་དོན་གྱི་ཆོས་བྱེད་ཀྱི་མི་འདུག་ཅེས་དང་། མཆོད་མི་ཤེས་པ་ཡིས་མཆོད་པ་བས། བཟའ་ཤེས་པ་ཞིག་གིས་བཟས་ན་དགའ་ཞེས་གསུངས། ཚེ་སྟོབས་འབྲས་སྤུངས་སུ་འགྲོ་དགོས་བྱུང་དུས་ཤིག་ཏུ་བླ་མ་མཆོག་ནས་འབྲས་སྤུངས་ལམ་རིམ་རིན་པོ་ཆེ་ལ་སྐྱབས་རྟེན་དུ་ཤོག་སྒོར་ཉི་ཤུ་དང་དར་བཅས་བསྐུར། ལམ་རིམ་རིན་པོ་ཆེ་ངག་དབང་ཕུན་ཚོགས་ལ་དེ་ལྟར་ཕུལ་བས་སྡེ་དགེ་ནས་ཕེབས་པའི་མཁན་རྒན་དེ་ཨེ་རེད་49

དགེ་ལེགས་འདོད་འདོའི་དཔེ་ཚོགས།གསུངས། ཡིན་ཚུལ་ཞུས་པས། ཁོང་དཔལ་རྡོ་རྗེ་འཇིགས་བྱེད་སྐུ་དངོས་ཡིན་འདུག་པས་ཐུགས་རྗེའི་སྐྱབས་འོག་ནས་མ་འབོར་ཞུ་རོགས་གསུངས་ནས་དར་དང་ཤོག་སྒོར་བཞི་བཅུ་བསྐུར་གནང་མཛད་ཅེས་ཚེ་སྟོབས་ལས་ཐོས་པ་དང་། སྤོ་ལུ་མཁན་རིན་པོ་ཆེ་ནས་ཕྱི་ལྟར་གནས་བརྟན་ངུར་སྨིག་འཛིན་པའི་གཙོ།ནང་ལྟར་འགྲོ་ལ་བརྩེ་བའི་ཁུར་ཆེན་བཞེས། །གསང་བ་དགྱེས་མཛད་ལྷ་དང་མི་གཉིས་པའི། །ཞེས་གསུངས་པ་སོགས་རྒྱུ་མཚན་མཁྱེན་པའི་དམ་པ་མང་པོས་ལྷག་པའི་ལྷའི་ངོ་བོ་ཉིད་དུ་མགྲིན་དབྱངས་གཅིག་གིས་བསྔགས་པའི་མེ་ཏོག་གཏོར། སྔོན་སྡེ་དགེ་ས་སྲུང་ལ་འོང་དུས་བླ་མ་མཇལ་མྱོང་བའི་བོད་པ་ཉི་མ་ཟེར་བ་གདོན་གྱིས་བརླམས་ཏེ་བླ་མར་བཅར་དུས་གཡས་གཡོན་ནས་སྐྱོར་འགྲོ་དགོས་པར། བླ་མས་བཀའ་བསྒོ་མཛད་ནས་ཕྱིར་ལོག་དུས་གཞན་ལ་མ་བརྟེན་པར་འགྲོ་ནུས་པ་བྱུང་བ་དང་། བླ་མ་དང་སྒོ་ར་གཅིག་ཏུ་གྱུར་པའི་བློ་བཟང་སྙན་གྲགས་ཆུང་ངུའི་དུས་ཀྱི་མཚན་མོ་ཞིག་ཏུ་ཁོ་ནད་ཚབ་ཆེ་བ་ཞིག་གིས་ཐེབས་ཏེ། མིག་གིས་བལྟ་བ་སོགས་མི་ནུས་པ་ཞིག་གྱུར་དུས། ཁྱེའུ་བླ་མའི་མདུན་ཁྱེར་བས་བླ་མས་ཕྱག་ཕྲེང་མགོ་ལ་བཞག་ནས་བཀའ་བསྒོ་མཛད་མ་ཐག་བྱིས་པས་བླ་མ་ལ་ལྟ་ནས་དགོད་ནུས་པ་བྱུང་བ་སོགས་གདོན་བགེགས་ཀྱིས་གཙེས་ཏེ་སྐུགས་བརྒྱལ་སྤྱོ་བ་ལྟར་གྱུར་པ་རྣམས་ལ་བྱིན་རླབས་དང་བཀའ་བསྒོ་རེ་མཛད་ཙམ་གྱིས་ནད་སངས་དྲག་ཏུ་གྱུར་པའི་ཚུལ་མང་ཞིང་། ཨ་ཟ་པད་ལེགས་ནས་དིང་རི་ཚོང་ལ་སོང་ན་དང། རང་ཡུལ་དུ་ལོགས་པ། ལྷ་སར་སྡོད་རྒྱུ་བཅས་གང་ལེགས་ཕྱག་མོ་ཞུས་པས།གསུམ་ཀ་ལ་ཚག་རེ་འདུག་ཅིང་། དེ་བས་ལྷ་ས་རང་དུ་བསྡད་དེ་ཁྱོད་རང་ནས་སྒྲོལ་བསྟོད་འབུམ་ཐེར་གཅིག་ལོ་གཅིག་ལ་འགྲོ་བར་གྱིས་དང་གཞན་དང་མི་འདྲ་བ་ཞིག་འོང་རྒྱུ་ཡོད་གསུངས། ལེགས་སོ་ཞུས་ཏེ་སེམས་ཀྱིས་ལོ་གཅིག་ནང་ཚར་ཨེ་འོང་ན་སྙམ་པ་ན། ཉིན་མོར་སྟོང་རེ་ཐོན། མཚན་མོར་སྟོང་རེ་ཐོན་དང་མགྱོགས་པར་ཚར་འགྲོ་རེད། གཏི་མུག་གི་དབང་དུ་བཏང་ནས་ཡུན་རིང་གཉིད་དུ་ལོགས་པ་ལས་ལུས་འཚོ་བའི་གཉིད་ལ་ཆུ་ཚོད་རེ་ལས་ཡོད་མ་རེད་གསུངས་པ་སོགས་མོས་ལྡན་གྱི་འགྲོ་བ་ཚོའི་བློའི་རེ་བ་རྣམས་ཚུལ་བཞིན་དུ་བསྐང་བར་མཛད་པས་ཀུན་གྱིས་བློ་འདྲི་ཡུལ་དང་། ཁྱད་པར་ཁམས་ཕྱོགས་ཀྱི་མི་ཆེ་ཆུང་ཀུན་གྱི་བརྟེན་ས་ལྟ་བུར་གྱུར་ཅེས་ཐོས་སོ། །ཇོ་བོའི་རིགས་ལྔ་སོགས་བརྡུང་བའི་མགར་ར་བ་50

གྲུབ་དབང་ཐུབ་བསྙན་འཕེལ་རྒྱས་ཀྱི་རྣམ་ཐར།ཆེན་པོ་གོ་འཇོ་ངོ་རིང་པདྨ་བླ་མའི་མདུན་བཅར་ཏེ། ཁྱེད་ཀྱིས་ཕྱག་མོ་འདེབས་དགོས་ཞུ་ཚད་ལ་མ་བཏབ་ན་དགའ་བ་འདུག་ཅེས་ཞུས། བླ་མ་མཆོག་ནས་ཚེ་སྟོབས་ལ་པདྨས་ང་ལ་མོ་མ་རྒྱག་ཟེར་བས་ཅི་བྱེད་གསུངས་པར། སྲིད་ཇུས་ཀྱང་ཅུང་དམ་སྐབས་ཡིན་ཞིང་བླ་མ་ཉིད་ཀྱིས་སྔོན་ནས་ངས་མོ་བཏབ་པ་ལ་ཡག་མོ་མི་འདུག སྦག་བརྒྱག་ན་ཁེ་ས་ཨེ་འདུག་མོ་བཏབ་དགོས་སོགས་ཟེར་འོང་འདུག་ཅེས་གསུངས་ནས་མོ་ལ་མི་དགྱེས་པའི་ཚུལ་སྟོན་སྟབས། པདྨས་དེ་ལྟར་གསུངས་དུས་མོ་མ་བཏབ་ན་ཨེ་དགའ་ན་ཞུས་པས། ད་ནས་མོ་མི་འདེབས་གསུངས་ནས་ཤྭ་ཕོར་ཕྱག་ཏུ་བཞེས་ཏེ། ངས་མོ་རེ་བཏབ་དུས་ཆོས་སྲུང་ལ་བདེན་བདར་རེ་བགྱིས་ནས་ཤྭ་འདི་སྔགས་ཡོད་པས་སྐུ་གཟུགས་ལི་མ་ཞིག་ལས་དགའ་བ་ཡོད། ད་ནི་ཁྱོད་ལ་སྦྱིན་གསུངས་ནས་ཤྭ་ཤྭ་ཕོར་དང་བཅས་པ་གནང་བར་མཛད། ཉིན་བདུན་བརྒྱད་གང་རུང་སོང་བ་ན་ངས་མོ་མ་བཏབ་པས་རྨི་ལམ་དུ་དྲེད་མོང་འདྲ་འོང་ཞིང་། དམག་ཟོར་མས་ཕྲག་དོག་བྱེད་ཀྱིན་འདུག་གསུངས་ལ། འདི་ནི་དུས་གསུམ་རྒྱལ་བའི་ཡུམ་གཅིག་དཔལ་ལྡན་དམག་ཟོར་རྒྱལ་མོ་རང་འཁོར་ཡིན་པའི་མཚན་མ་ངེས་སོ། །སྐབས་ཤིག་ན་ཚེ་སྟོབས་ལ་རྗེ་བཙུན་ས་སྐྱ་པའི་བསྟན་པ་གནས་མིན་གཅིག་ངོ་མཚར་རྟེན་བཞིའི་ནང་ཚན་གྱི་རྣམ་རྒྱལ་མཆོད་རྟེན་ལ་ལྟོས་པས། དེ་ཉིད་ཉམས་གསོ་བྱེད་རྒྱུ་བྱུང་ན་མ་འཆུགས་ཞེས་ལུང་བསྟན་འདྲ་བ་གསུངས། དེས་ན་ས་སྐྱའི་རྣམ་རྒྱལ་སྐུ་འབུམ་དུ་གྲགས་པའི་རྟེན་མཆོག་འདི་ནི་བ་རི་ལོ་ཙཱ་བ་རིན་ཆེན་གྲགས་པས་རང་གི་ཐུགས་དམ་གྱི་རྟེན་དུ་བཞེངས་ཤིང་། རབ་གནས་ཀྱི་མེ་ཏོག་གཏོར་ཚེ་བུམ་པ་ལས་མཐོང་ཚད་ཀྱི་ས་གཞི་བར་སྣང་ཁྱབ་པའི་འོད་སེར་པོ་གསེར་བཙོ་མའི་མདོག་ལྟ་བུ་འཕྲོས་པ་དང་། ལེགས་སོ་ཞེས་པའི་སྒྲ་མི་ཆེ་བར་ལན་བཞིར་བྱོན་པ།དྲིལ་བུའི་སྒྲ་འདྲ་བར་གྲགས་པ་སོགས་ལྟས་བཟང་པོ་དུ་མ་བྱུང་བ་དང་། དེ་ནས་རིང་བསྲེལ་ཆད་མེད་དུ་བྱོན་པ་སྐལ་ལྡན་རྣམས་ཀྱིས་རྙེད་འདུག་ཅིང་། རེ་འགས་མ་རྙེད་ཚེ་སྐུ་འབུམ་གྱི་ས་དུམ་རེ་ཁྱེར་བ་བྱུང་ལ། དེས་རྟེན་ལ་གནོད་ཀྱིས་དྭོགས་ནས་གོང་མ་བསོད་ནམས་རིན་ཆེན་སོགས་ཀྱིས་ཉམས་གསོ་གང་དགོས་དང་། དེ་ཉིད་ནང་གཟུངས་ཚུལ་དུ་བཞུགས་པ་ལ་མེང་ནས་གསེར་ཟངས་ཀྱི་རྒྱ་ཕིབས་གདུགས་འབོར་ཆར་ཁེབས་ཏོག་དང་བཅས་པའི་བར་གསར་དུ་བཞེངས་ཤིང་། ཕྱིས་དུས་འགྱུར་ཆེན་མོའི་ཚེ་ཕྱིའི་51

དགེ་ལེགས་འདོད་འཇོའི་དཔེ་ཚོགས། ་གསེར་ཟངས་ཐམས་ཅད་བཤུས་ཏེ་སྐུ་འབུམ་དངོས་ལྷ་ཁང་གཤེགས་འོག་ཏུ་བཞུགས་པ་ཞིག་ཡིན། རྗེས་མར་གདན་ས་གོང་ནས་ཀྱང་ཁོང་ལ་རྟེན་དེ་ཞིག་གསོ་བྱེད་པར་ཞུ་བའི་སྐུལ་མ་ཐེངས་འགར་བྱུང་ལ།དེའི་ཚེ་བླ་མས་ལུང་བསྟན་པའི་ཐོག་ཏུ་ཁེལ་བ་ཡིན་ནམ་སྙམ་ནས། བླ་མའི་གདུང་རུས་ལ་གསོལ་བ་ཕུར་ཚུགས་སུ་བཏབ་སྟེ་ཉལ་བའི་རྨི་ལམ་དུ། བླ་མ་རྡོ་རྗེ་འཆང་ཐུབ་བསྟན་འཕེལ་རྒྱས་མངོན་སུམ་ལྟར་བྱོན་ནས་ཕྱག་གཡོན་པའི་སྲིབ་མཛུབ་དེ་བསྟན་ཏེ། འདི་སངས་རྒྱས་ཀྱི་སྐུ་ཤ་རློན་པ་རེད་ལ། འདི་འདྲ་ནང་གཟུངས་སུ་བྱས་པའི་རྟེན་དེ་བཞེངས་ན་དགེ་ཞེས་གསུངས་པ་རྨིས་པས་ཉམས་གསོ་བྱེད་མགོ་བརྩམ་ན་བྱ་བ་མཐར་འགྲོ་ཡོང་བར་གོ་བྱུང་གསུངས། དེ་ནས་སྐུ་འབུམ་ནང་རྟེན་དུ་བཞུགས་པ་ལ་སེ་ར་ནས་ཐོབ་པའི་ཟངས་གསེར་གྱི་སྒོ་ལྡེབ་རྣམས་ཀྱིས་ཕྱི་རྟེན་གྱི་རྒྱུ་བྱས་ནས་སྔ་ལུགས་ལྟར་ལྷ་ཁང་དང་བཅས་པ་བདེ་བླག་ཏུ་གྲུབ་པ་བྱུང་ཞེས་ཐོས། ཡང་བླ་མ་མཆོག་གིས་ཁོང་ལ་ངོར་ཨེ་ཝཾ་ཆོས་སྡེ་འདི་དར་རྒྱས་སུ་བྱུང་ན་ས་སྐྱའི་དགོན་སྡེ་ཁག་གཞན་རྣམས་དར་ཡོང་བ་སོམ་ཉི་དང་བྲལ། དེ་བས་ངོར་དགོན་འདི་ཉམས་གསོ་བྱེད་རྒྱུ་བྱུང་ན་རང་དགོན་ཉམས་གསོ་བྱེད་པ་ལས་ལྷག་ཅེས་གསུངས་མྱོང་ལ། དེའི་རྐྱེན་གྱིས་སྲིད་གཞུང་ལ་དོན་འཁྱོལ་ཞུས་ཏེ་ངོ་མཚར་ཆེ་བའི་འཇམ་དཔལ་བཞེངས་སྐུ་སོགས་སྐུ་གཟུགས་བཅུ་གཉིས་ངོར་དགོན་ལ་ཕུལ་བས་མཚོན་ཞབས་འདེགས་མི་ཆུང་བ་བསྒྲུབས་ལ། བླ་མ་རང་གི་གདན་ས་རབ་བརྟན་དགོན་དུའང་སྔ་རྗེས་སུ་རོགས་སྐྱོར་དང་། གནང་སྐྱེས་ཇ་ནོམ་པ་མཛད་དང་མཛད་མུས་སུ་མཆིས་པ་སོགས་བླ་མ་མཆོག་གི་འཕྲིན་ལས་ཀྱིས་བདག་རྐྱེན་བྱས་པ་ལས་ཁོང་ནས་བསྟན་རྒྱུན་ལ་ཕན་ཐོགས་པ་རྒྱ་ཆེ་བར་འདུག་གོ། ཀླད་མེད་རེ་ཟུང་གིས་སྐུ་གཟུགས་དང་མཆོད་རྟེན་སོགས་ཕ་ནོར་རྙིང་པ་བྱིན་ལྡན་རིན་ཐང་ཆེ་བ་རྣམས་ཚོང་ཟོག་ཏུ་བསྒྱུར་ནས་ཀླ་ཀློར་བསྐྱར་ཉེ་སྐབས། རང་ནོར་རང་བདག་བགྱིད་པ་ལ་སེམས་དཔའ་མི་ཞུམ་པའི་ཚོང་པ་རེ་འགས་ཉོ་རྒྱུ་བྱས་ཏེ། བླ་མ་མཆོག་ལ་རྒྱུ་བཟང་ངན་དང་རིན་ཐང་བྱིན་རླབས་ཆེ་ཆུང་སོགས་ཀྱི་ཐད་དུ་བཀའ་འདྲི་ཞུས་པའི་ཚེ། དངོས་པོ་དེ་དབུ་ཐོག་ཏུ་བཞེས་པ་དང་ཕྱག་ཏུ་ནོམ་པ་འགའ་མཛད་ནས། གང་ཡིན་ཐུགས་ཐོགས་མེད་པར་གསུངས་འོང་བ་སྐུ་དྲུང་ན་གནས་པ་རྣམས་དང་ཚོང་པ་ཚོས་ཟེར་འདུག་ཅིང་། བླ་མ་ཉིད་ནས་བསམ་ཡས་རྡོ་ར་ཉམས་མེད་ཁྱད་མཚར་ཞིག་52

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།བླུས་མཛད་ལ། སྐུ་དབོན་དཀོན་ཚེ་ལའང་ཛྷཻ་ཀྵིམ་གྱི་བཀའ་གདམས་མཆོད་རྟེན་ཞིག་སོགས་བླུ་བཅུགས་འདུག སྐུ་ཚ་ཚེ་ཡི་རིག་བྱེད་འཛིན་པ་ཨ་དོན་མེ་སྦྲུལ་ལོར་ལྷ་སར་སོང་དུས་བཀའ་ལས། ང་ལ་མཁྱེན་བརྩེ་རྡོ་རྗེ་འཆང་གིས་སྒྲུབ་བཏུས་ཤིག་འདོན་དགོས་པའི་བཀའ་ཡོད་ཀྱང་དུས་ཀྱིས་རྐྱེན་པས་བྱ་ཐབས་བྲལ། ད་ལན་བླ་མའི་བཀའ་ལ་བསམ་ནས་སྒྲུབ་བཏུས་སྡི་ལུང་ཞིག་བཏོན་བཅུགས་དགོས་སྙམ་པ་ཡིན།ཁྱོད་ཀྱིས་སྤར་ཁང་ནང་ནས་སྒྲུབ་བཏུས་ཀྱི་དཔེ་ཆ་ཞིག་ལོན་ཐབས་བགྱིས་ཏེ་སྐུར་ཤོག་གསུངས་ཤིང་ཕྱི་ལོར་ཕུལ་རྒྱུ་བྱུང་། ཕྱིས་སོང་ཚེ་དཔེ་ཆ་དེ་ལེགས་པོ་རེད་བྱུང་། ལུང་བཏོན་བཅུགས་པས་སྒྲུབ་བཏུས་པོད་བཅུ་བཞི་པོ་བློར་ཞོག་སྟོང་ཞེས་པའི་བཀའ་བསྩལ་ཞེས་ཞང་པོ་ཨ་དོན་ཉིད་ཀྱིས་བཤད། གཡུང་དྲུང་བཟོད་པ་སོགས་འཚོ་བྱེད་པ་མང་པོས་ཤིང་ཀུན་ཅུང་ནིས་ཤིག་བསྡུས་ཀྱང་སྨན་ནུས་ཐོན་པ་མ་ནུས་ནས་བླ་མ་འདི་ལ་བཀའ་འདྲི་ཞུས་ཚེ། སྨན་རྣམས་ངོས་འཛིན་གང་འདྲ་བྱས་ཏེ་བསྡུས་ཡིན་གསུངས། དེའི་ཆུལ་ཞུས་པས། འོ་ཤུ་དག་དེ་ངོས་འཛིན་ནོར་བ་རེད། དེའི་ངོས་འཛིན་གསལ་ཙམ་སྒྲུབ་ཐབས་ཀུན་བཏུས་ཀྱི་འཇམ་དབྱངས་སྒྲུབ་ཐབས་ནང་ཡོད་རེད་གསུངས་། ཕྱིས་དེ་བཞིན་བགྱིས་པས་སྨན་ནུས་ཐོན་པ་བྱུང་སྟེ་ཐེ་ཚོམ་གྱི་རྒྱ་ལས་བསལ་བ་ཚེ་སྟོབས་སོགས་རྒྱུས་ཡོད་རྣམས་ཀྱིས་གླེང་ལ། སྒྲུབ་བཏུས་ཁ་པོད་ནང་བཞུགས་པའི་འཇམ་དཔལ་སྨྲ་སེང་གི་སྒྲུབ་ཐབས་རིལ་བུའི་སྦྱོར་བ་ལས། ཤུ་དག་དཀར་པོ་ནི།དབྱིབས་ཤུ་དག་ནག་པོ་འདྲ་བ། དྲི་དེ་ལས་ཆུང་བ། མདོག་དཀར་བ། གཉེར་མ་ཆེར་མེད་པ་དེ་དགོས་ཀྱི། དེང་སོང་འགའ་ཞིག་གིས་ཤུམ་རར་སྐྱེ་བའི་ཆུ་དག་གི་རྩ་བ་ལ་བྱེད་པ་ནི་རྣམ་པར་འཁྱམས་པའོ། །ཞེས་གསུངས། གོ་འཇོ་ཁྲི་དཔོན་བདུད་འདུལ་ལགས་ཀྱིས་སྐུ་བཅར་ཞུས་དུས་ཤིག་ཏུ། ངས་བློ་ཐོག་ནས་ལམ་འབྲས་བཀླག་དུས་ཁོག་ཕུབ་ནང་ཕྲེང་ཁ་ཤས་ཤིག་གོང་འོག་ནོར་འདུག ཁྱོད་ཀྱིས་ཐོན་དང་ངས་གནང་བ་བྱེད་ཅེས་གསུངས། དེ་བཞིན་བཏོན་པས་ད་ཡག་པོ་བྱུང་སོང་གསུངས་ཤིང་། གསུང་ངག་ལམ་འབྲས་ཀྱི་བརྗོད་དོན་ཕར་ཞོག རྗོད་བྱེད་ཀྱི་ཚིག་ཐམས་ཅད་ཀྱང་ཐུགས་ལ་ཟིན་འདུག་ཅེས་བདུད་འདུལ་སོགས་ཀྱིས་ཡང་ཡང་བཤད། ཁྲོ་རུ་མཁན་ཚེ་རྣམ་རྒྱུན་དུ་བྱོན་ནས་ཐ་སྙད་གཙུག་ལག་གི་གནས་རྣམས་དང་སྔགས་ཀྱི་སྐོར་ལ་བཀའ་འདྲི་ཞུ་འདུག་ཅིང། གཞན་དུ་ཕེབས་དགོས་བྱུང་དུས་བླ་མའི་53

དགེ་ལེགས་འདོད་འདོའི་དཔེ་ཚོགས།མདུན་བཀའ་བསྒོ་རེ་ཞུ་བར་མི་བྱོན་པ་མེད་ཅེས་བླ་མའི་ཕྱག་ཕྱི་བའི་ངག་ལས་ཐོས། ཕྱིས་གཤེགས་དུས་བོད་བསོད་ནམས་ཀྱིས་མ་འཆུན་པ་མ་ཟད། ང་རང་ཡང་ལོང་བ་ཐང་དཀྱིལ་དུ་ལུས་པ་ལྟ་བུར་གྱུར་སོང་གསུངས་ནས་ཐུགས་འགྱོད་ཆེན་པོ་མཛད། གཞན་ཡང་མཁན་པོ་ཚུལ་རྒྱན་སོགས་མཁྱེན་ལྡན་རྣམས་ཀྱིས་ཕྱི་ནང་གི་རིག་པའི་གནས་གང་ལས་བརྩམས་ཏེ་བཀའ་འདྲི་ཞུས་ནའང་དེ་དང་དེའི་ལན་ཐོགས་མེད་དུ་ཕེབས་ཤིང་། མོ་གཟིགས་མཚམས་བཞག་ཕྱིན་དད་ཅན་ཚོའི་རེ་འདོད་རྣམས་བློ་སྟོན་ཁུལ་གྱིས་དོན་ལ་མཁྱེན་པ་ཁོ་ན་གསུངས། དེ་ལ་སོགས་པ་སྒོམ་པ་ལ་ཐུགས་གཞོལ་བས་བསྐྱེད་རྫོགས་ཀྱི་རིམ་པ་ལ་ངེས་པའི་ཤེས་པ་སྐྱེས་ནས་སྣང་སྲིད་དཔེ་ཆར་ཤར་བ་དང་། ཡེ་ཤེས་ཀྱི་སྤྱན་དང་མངོན་ཤེས་མི་བརྗེད་པའི་གཟུངས་སྤོབས་པའི་གཏེར་སོགས་ཡོན་ཏན་རླབས་པོ་ཆེ་ལ་དབང་འབྱོར་པ་སྟེ། རྭ་མགུར་ལས། ངས་ཀྱང་འདི་ཉིད་གཅིག་པུ་མ་གཏོགས་པ། །མདོ་སྔགས་གཞན་གྱི་ཐོས་རྒྱ་མ་བྱས་ཀྱང་། །བསྒོམ་བྱུང་ཤེས་པས་གཞན་རྣམས་མ་བསླབ་ཤེས། །བརྗོད་བྲལ་ནམ་མཁའ་ལྟ་བུའི་དོན་གཅིག་རྟོགས། །ཞེས་དང་། སྡེ་སྤྲུལ་ཀུན་དགའ་རྒྱལ་མཚན་གྱིས་ལམ་འབྲས་སྨོན་ལམ་ལས། ཐ་སྙད་ཚིག་གི་ལམ་ལ་མ་བརྟེན་པར། །ཟབ་མོ་ནང་གི་རྟེན་འབྲེལ་བསྒོམ་པའི་མཐུས། །ཇི་སྙེད་ཤེས་བྱའི་གནས་ལ་མ་རྨོངས་པའི། ཁྲེས་རབ་ཀློང་རྡོལ་ལམ་འདིའི་ཁྱད་ཆོས་ཡིན། །ཞེས་དང་། འཇམ་མགོན་མི་ཕམ་པས། དོན་ལ་ངེས་པའི་གདེང་ཐོབ་ན། །སེམས་ལས་ཆོས་གཏེར་འབུམ་ཕྲག་བརྡོལ། །ཅེས་གསུངས་པ་ལྟར་རོ། ། —སྔོན་སྨོན་རྣམ་དཀར་དུས་སུ་སྨིན་པ་ལས། །ཞབས་ཟུང་རིན་ཆེན་དང་པོའི་འཁོར་ལོ་མཆོག །ལྷ་ལྡན་དག་པའི་ཞིང་དུ་བསྒྱུར་བ་ན། །དགེ་བའི་རྟགས་དང་མཚན་མ་མངོན་པར་ཤར། །ཞབས་པད་གང་དུ་བཀོད་པའི་གནས་མཆོག་ཏུ། །སྐལ་བཟང་གདུལ་བྱའི་འདུ་བ་རྒྱས་པའི་ལྕིད། ། ་54

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།དབྱིག་འཛིན་བུ་མོས་མ་ཐེག་ངལ་བ་ན། །ཁྱབ་འཇུག་བྲང་འགྲོ་ཉིད་དུ་བརྫུས་སམ་སྙམ། །རབ་འབྱམས་རྒྱལ་བའི་གསང་གསུམ་གཅིག་བསྡུས་པ། ། རིད་ལྟར་གངས་རིའི་མགུལ་ན་མཆིས་སོ་ཞེས། །སུམ་རྩེན་ཡུལ་ན་རྒྱུ་བའི་ལྷ་རྣམས་ཀྱིས། །ཕན་ཚུན་གླེང་བའི་གཏམ་གྱི་སྒོ་འཕར་ཕྱེས། །བྱ་གྲུབ་ཡེ་ཤེས་ཉི་མ་འབུམ་གྱི་གཟི། །སྡེ་བཞིའི་པཀློའི་ཚལ་དུ་འབྱུག་པ་ལས། །རྣམ་བཞིའི་ལས་ཀུན་ལྷུན་གྱིས་གྲུབ་པའི་ཚུལ། །དབྱར་གྱི་མཚོ་ཆེན་རྒྱས་པས་མཚོན་ནུས་མིན། །ལོ་དང་ཟླ་བར་ངལ་བ་མ་དགོས་པར། །ལོངས་སྤྱོད་འཁོར་ལོའི་རྩ་མདུད་གྲོལ་བ་ལས། །བརྟན་གཡོའི་ཆོས་ཀུན་དཔེ་ཆ་ཤར་བ་ཡིས། །ཧ་ས་བཛྲའི་རྣམ་ཐར་ཁྱོད་ཀྱིས་འཛིན། །ཅེས་བར་སྐབས་ཀྱི་ཚིགས་སུ་བཅད་པའོ། །

དགེ་ལེགསའདོད་འསྣའི་དཔེ་ཚོགས།ཐ་མར་དགོངས་པ་རྫོགས་ཚུལ།རབ་དམར་པདྨ་ར་གཱའི་ལྷུན་པོ་ལ། །ཉིན་བྱེད་འབུམ་གྱིས་འཁྱུད་པའི་དཔལ་འཕྲོག་པའི། །རྡོ་རྗེའི་སྐུ་མངའ་བཛྲ་ཡོ་གི་ནཱིས། །བདེ་སྟོང་དབྱེར་མེད་རྟོགས་པའི་དངོས་གྲུབ་སྩོལ། །གསུམ་པ་གཤེགས་ནས་དགོངས་རྫོགས་བསྒྲུབ་པ་ནི། དེ་ལྟར་དོན་གཉིས་སྒྲུབ་པ་ལ་མཐུ་བསམ་གྱིས་མི་ཁྱབ་པ་མངའ་བ། རྗེ་བཙུན་རྣལ་འབྱོར་གྱི་དབང་ཕྱུག་ཆེན་པོ་མཆོག་གིས་བགྲང་གཞི་བརྒྱད་ཅུ་གྱ་བརྒྱད་ཀྱི་བར་དུ་ལས་དང་སྐལ་ངན་གྱི་དབང་གིས་སངས་རྒྱས་དང་བྱང་སེམས་གཞན་གྱི་གདུལ་བྱར་མ་གྱུར་པའི་འགྲོ་བ་མང་པོའི་རྒྱུད་སྨིན་པ་དང་། བཤད་དང་སྒྲུབ་པས་རྒྱལ་བསྙན་རིན་པོ་ཆེའི་སྲོག་འཐུད་དེ་ཉམས་མེད་ཕྱོགས་མཐར་སྤེལ་བར་མཛད། དེ་ནས་ཞིང་འདིའི་སྐུ་དངོས་ཀྱི་འགྲོ་དོན་རེ་ཞིག་རྫོགས་ཏེ་ཡུན་རིང་མི་བཞུགས་པའི་མཚན་མར་གསུང་འཕྲོས་ཀྱི་ཚུལ་དུ། མཁྱེན་བརྩེ་རྡོ་རྗེ་འཆང་གིས་བླ་མ་ཆེན་པོ་དེ་ཚོ་ཞིང་དུ་ཕེབས་དུས་སྐུ་གཟུགས་བསྲངས་པོར་མཛད་ནས་གཤེགས་པ་མང་ནའང་།དེ་ཙམ་དགོས་པ་མི་ཆེ་ཞེས་གསུངས་མྱོང་ཞིང་། ཉལ་ཁར་ཇ་མ་མང་། འཆི་ཁར་གཏམ་མ་མང་བའི་དཔེ་ལྟར་ལས་མ་འདས་པས། འདས་ཁར་ཞལ་ཆེམས་ཟེར་བ་མང་པོ་བཞག་འདུག་པ་ལའང་ཕན་ཡོན་ཆེར་ཡོད་པ་དཀའ་སོགས་ཀྱི་གསུངས་དྭོགས་གཞི་ཅན་འགའ་ཞིག་བྱོན། མེ་ཡོས་ཆོ་འཕྲུལ་ཟླ་བའི་མར་ཚེས་ནང་ནས་ཁང་པལིསྟེང་ཤོད་ཐམས་ཅད་དུ་དབྱར་གཞུང་འདྲ་བའི་དྲོད་ཆེན་པོ་ཞིག་བྱུང་ཞིང་། སྒོ་ར་དེ་ན་56

གྲུབ་དབང་སྙེབ་བསྟན་འཕེལ་རྒྱས་ཀྱི་རྣམ་ཐར།དུད་ཁག་བརྒྱད་ཡོད་པའི་སྡེ་དུད་རེས་མེ་ར་ལྔ་དྲུག་རེའི་ནང་མེ་ཏོག་བཙུགས་ནས་སྐྱེ་ཡོད་པ་ཐམས་ཅད་དང་། སྒོ་ར་དེའི་ཁྲོན་པའི་ཆུ་བཅས་སྐམ་ནས་ཆུ་ལེན་པར་གཞན་དུ་འགྲོ་དགོས་བྱུང་བ་སོགས་སྔོན་མི་རབས་སུ་བྱུང་མ་མྱོང་བའི་རྟགས་དགེ་མི་དགེ་ཅི་རིགས་བྱུང་ལ། སངས་རྒྱས་དང་བྱང་ཆུབ་སེམས་དཔའ་ཆེན་པོ་དག་ཞིང་གཞན་དུ་གཤེགས་པ་ན་འདི་ལྟ་བུའི་རྟགས་འབྱུང་བ་ཆོས་ཉིད་ཡིན་པར་སྣང་། དེ་ནས་ཚེས་ཉེར་བརྒྱད་ནང་མོར་སྐུ་ཁམས་ཅུང་བདེ་མིན་ལྟ་བུར་མཛད་པ་ན། ཚེ་སྟོབས་ནས་གསོལ་སྨན་ཞིག་བླང་ན་ཞུས་པས་ཅི་དགར་ལྟོས་གསུངས་ཤིང་འདི་ནི་གསུང་གི་ཐ་མ་ཡིན། དེ་ནས་ཞི་བ་ལྷས། མགོན་པོ་མྱ་ངན་འདས་གཟིམས་ལྟར། །འདོད་པའི་ཕྱོགས་སུ་ཉལ་བར་བྱ། །ཞེས་གསུངས་པ་དང་། སྔོན་གྲོང་ཁྱེར་རྩྭ་ཅན་དུ་མཉམ་མེད་ཟས་གཙང་སྲས་པོས་སེངྒེའི་ཉལ་སྟབས་ཤིག་མཛད་དེ་མྱ་ངན་ལས་འདའ་བའི་ཚུལ་བསྟན་པ་དང་མཚུངས་པར་ཐ་མའི་གཟིམས་ཁྲི་ལ་དཀུ་གཡས་པ་ཕབ་ནས་ཤངས་བུག་གཡས་པ་ཕྱག་གཡས་པའི་སྲིན་མཛུབ་ཀྱིས་བཀག་སྟེ་སེངྒེའི་གཟིམས་སྟབས་སུ་བཞུགས་ཤིང་། ཐུགས་ཏིང་ངེ་འཛིན་གྱི་སྒོ་དུ་མ་མངོན་དུ་མཛད་དེ་དུས་ཚོད་གཅིག་ཙམ་ལ་བཞུགས། དེ་ནས་ཐུགས་རྗེའི་གཟིགས་པ་ཤིན་ཏུ་གསལ་བའི་སྤྱན་ཟུང་དག་རབ་ཏུ་ཞི་ཞིང་ཟིམ་བུར་གཟིགས་པའི་ངང་ཚུལ་གྱིས་རེ་ཞིག་དགོངས་པ་ཆོས་སྐུའི་ཀློང་དུ་ཐིམ་པར་གྱུར་ཏོ། །དེ་ལ་སྒོམ་མེད་ཆེན་པོའི་རྟོགས་པ་མ་སྐྱེས་པའི་རྣལ་འབྱོར་པ་རྣམས་ཀྱིས་རྟོགས་པའི་ན་འཕར་བའི་ཆེད་དུ་ཐུགས་དམ་བཟུང་བ་ཡིན་གྱི། དགོངས་པ་སངས་རྒྱས་ཀུན་དང་དབྱེར་མེད་དུ་གྱུར་ཏེ་རྟོགས་པ་དེ་རྒྱུད་ལ་འབྱོངས་པས་ནི་འོད་གསལ་ལ་མཉམ་པར་བཞག་མི་དགོས་པས། དམ་པ་འདི་ཡང་འོད་གསལ་ལ་མ་བཞུགས་པར་གཤེགས་སོང་ཞིང་། དེའི་རྒྱུ་མཚན་རྒྱས་པར་རི་ཆོས་ལས། ཚེ་འདི་ཉིད་ལས་སངས་རྒྱས་ཐོབ་ཚར་ཏེ། །ཐུགས་ནི་སངས་རྒྱས་ཀུན་དང་དགོངས་པ་མཉམ། །སྒོམ་མེད་ཆེན་པོའི་རྟོགས་པ་མངོན་གྱུར་པ། །དེ་འདྲ་ཐུགས་དམ་བཞུགས་པ་མ་ཡིན་ཏེ། །ཐུགས་དམ་བཟུང་རྒྱུ་སྒྲིབ་པ་སྦྱོང་རྒྱུ་དང་། །སྒོམ་བྱ་སྒོམ་བྱེད་སྒོམ་པ་ཅི་ཡང་མེད། །དཔེར་ན་ཡབ་སྲས་ཐུགས་དམ་མི་བཞུགས་བཞིན། །འགྲོ་བའི་དོན་ཕྱིར་སྐུ་གདུང་རིང་བསྲེལ་བཞག །ཕུང་པོ་ལྷག་བཅས་རྫོགས་སངས་རྒྱས་པ་ཟེར། །ཞེསགསུངས་པ་བཞིན་ནོ། །དེ་ལྟར་སྐུ་ཐ་57

དགེ་ལེགས་འདོད་འརོའི་དཔེ་ཚོགས། ་མའི་མཛད་པ་བསྟན་པ་ལའང་། སངས་རྒྱས་དང་བྱང་སེམས་ཆེན་པོ་རྣམས་ལ་རྟག་འཛིན་གྱི་ལོག་རྟོག་ལྡོག་ནས་དཀོན་པའི་འདུ་ཤེས་བསྐྱེད་པ་དང་། ནད་དང་སྡུག་བསྔལ་གྱི་ལདུ་ཤེས་ལ་སོགས་པ་བསྐྱེད་དེ་ལེ་ལོ་ཅན་རྣམས་ཆོས་ལ་བསྐུལ་བར་བྱ་བ་སོགས་དགོས་པ་ཁྱད་པར་ཅན་དང་ལྡན་པ་ཡིན་ཏེ། མདོ་སྡེ་གསེར་འོད་དམ་པ་ལས། བྱ་རྒོད་ཕུང་པོའི་རི་ལ་ང་བཞུགས་ཏེ། །མདོ་སྡེ་རིན་ཆེན་འདི་ནི་འཆད་མཛད་ཀྱང་། །སྐྱེ་བོ་མང་པོ་འདི་དག་བསྒྲལ་བའི་ཕྱིར། །ཡོངས་སུ་མྱ་ངན་འདའ་བའང་སྟོན་པར་མཛད། །བྱིས་པ་ལྟ་བ་ལོག་པར་གྱུར་པ་རྣམས། །ང་ཡི་བསྟན་ལ་མོས་པ་མི་བྱེད་པ། །དེ་དག་ཀུན་ཏུ་བསྒྲལ་བའི་དོན་གྱི་ཕྱིར། །ཡོངས་སུ་མྱ་ངན་འདའ་བའང་སྟོན་མཛད་དོ། །ཞེས་སོགས་གསུངས་པ་ལྟར་རོ། ། ཁྲོ་རུ་མཁན་པོ་ཚེ་རྣམ་མཆོག་ནས་གདུང་ལ་བུམ་ཆུའི་རྒྱུན་གྱིས་ཁྲུས་གསོལ་དང་། དེ་ནས་མཁན་པོ་ལ་ཚེ་སྟོབས་དང་རལ་རུ་རྡོར་དོན་གཉིས་ཀྱིས་ཞབས་འདེགས་ཞུས་ཏེ། གདུང་རིན་པོ་ཆེར་བྱི་དོར་དང་ཆས་ཞུགས་ཀྱི་རིམ་པ་བཅས་ལེགས་པར་ཞུས་ནས་མཆོད་པའི་རྣམ་གྲངས་མང་པོས་བཀུར་སྟི་དང་བཅས་ཁྲི་ལ་མངའ་གསོལ་ཞིང་། ལྷ་ལྡན་གཙུག་ལག་ཁང་གིས་གཙོས་རྟེན་ཁྱད་པར་ཅན་བཞུགས་པའི་གཙུག་ལག་ཁང་རྣམས་སུ་མཆོད་འབུལ་དང་། ས་ངོར་སོགས་དགོན་སྡེ་ཁག་ཏུ་ཚོགས་བསྔོ། དགུང་ཞག་མ་ཚང་བར་ཞལ་སློབ་རྣམས་ནས་མཁའ་སྤྱོད་སོགས་ཀྱི་དཀྱིལ་འཁོར་ཞལ་ཕྱེས་ཏེ་གདུང་མཆོད་འབུལ་བ་བཅས་དང་། སྐུ་ཚ་དཀོན་མཆོག་ཚེ་དབང་ནས་བླ་མའི་དགོངས་རྫོགས་སུ་དམིགས་ཏེ་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་བསགས་མཛད་པས་ཚར་ཆིག་སྟོང་ལྷག་ལྗགས་ཀློག་གྲུབ་འདུག་པ་སོགས་གཤེགས་རྗེས་དགོངས་རྫོགས་ཀྱང་རྒྱ་ཆེར་བསྒྲུབས་པར་མཛད། གྲུབ་དབང་དམ་པ་དེ་ཉིད་ཞིང་དུ་གཤེགས་འཕྲལ་ནས་ཁྲོ་རུ་བ་ཚེ་རྣམ་མཆོག་གིས་གཤེགས་རྩིས་སྐུ་གདུང་བཅའ་གཤམ་བྱ་ཚུལ་དང་བཅས་པ་ཞིག་བཀོད་གནང་བ་འདི་ལྟར་ཏེ། གཤེགས་རྩིས་སྐུ་གདུང་བཅའ་གཤོམ་བྱ་ཚུལ་དང་བཅས་པ་བཞུགས། བླ་མ་དང་དབྱེར་མ་མཆིས་པ་རྗེ་བཙུན་འཇམ་དཔལ་དབྱངས་ལ་ཕྱག་འཚལ་ལོ། །འདིར་དཔལ་ལྡན་ས་སྐྱ་པ་ཆེན་པོའི་རིང་ལུགས་འཛིན་པའི་ཤཱཀྱའི་དགེ་སློང་བརྩི་བྱ་ལྕགས་བྱི་དགུང་ཕྲེང་གྱ་བརྒྱད་སྟེང་ཕེབས་པ་མཆོག་མེ་ཡོས་ཆོ་འཕྲུལ་ཟླ་བའི་དམར་ཕྱོགས་ཀྱི་ཚེས་༢༨རེས་58

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།གཟའ་པ་སངས་ཉིན་གྱི་སྔ་དྲེའི་ཆུ་ཚོད་༩ ༤༠ཐོག་དགོངས་པ་ཆོས་དབྱིངས་སུ་ཐིམ་ཚུལ་བསྟན་པར་སྐྱེས་བུ་དམ་པ་གང་ཟག་ཁྱད་པར་ཅན་ལ་རྣམ་པར་མི་རྟོག་པའི་ཡེ་ཤེས་མངའ་ཞིང་འདུར་རྩིས་མི་དགོས་མོད། འཇིག་རྟེན་ཁམས་ཀྱི་ཐུན་མོང་གི་སྣང་ངོར་རྣམ་རྟོག་རགས་པ་སེལ་བྱེད་ཙམ་དུ་ད་ལམ་འདུར་རྩིས་བསྐོར་བའི་འབྲས་བུ་ལས། སྐུའི་བླ་སྔོན་ཤིང་ལོ་འདབ་རྒྱས་ཀྱི་དུས་དབེན་གནས་རྙིང་པར་གདོན་བགེགས་ནུབ་ནས་འོངས་ཏེ་ཁྱེར། མི་མང་འདུ་ལོངས་ཆེ་བ་དང་། རླུང་དམར་ལྡང་པ། ཉམས་ཟས་མཆོད་པ་གང་རུང་གིས་ལན། སྐུ་སྒོག་རྒྱལ་པོས་བཅད། ཞག་ཉེར་དྲུག་ནས་ཕ་ཁུ་རྒན་རྒས་ལ་ཟློས།སྦྲུམ་ལྡན་བུད་མེད་ལྔ་ལ་ངན་པས་བཟློག་ཐབས་ཀྱི་གཏོ་རིམ་དུ། ཤར་གྱི་ཕྱོགས་ནས་རྡོ་ལྗང་ནར་མོ་ཞིག་བཞེས་ཏེ་ཕྱག་རྒྱ་རྫུ་རྔ—ཎྜ1སྙེརིདི་སྦྱར་བ་དང་། རྟ་སྦྲུལ་གྱི་མགོ་བོ་ཞིག་བཅོས་པའམ་བྲིས་པ་སྐུ་གདུང་སྟེང་འཇོག མཛོ་རྟོལ་ལ་དར་ཟབ་བཀལ་ལ་དུར་ཁ་བཅག ལོ་རྟ་གླང་ལུག་སྤྲུལ་བཅས་ཡོད་ན་སྐུ་གདུང་ལ་བལྟ་རེག་མི་རུང་བ་ཡིན། མདུན་ཆོས་གཙུག་ཏོར་དཀར་ནག་དང་། ཉི་ཁྲི། ས་བདག་འབྲུགས་གཏོ།ཤེར་སྙིང་བདུད་བཟློག སངས་རྒྱས་མཚན་འབུམ་བཅས་གསུང་སྒྲོགས་ཞུ། སྐུ་གདུང་ལ་བཅའ་གཤོམ་མཛད་དགོས་པ་ནི། འདུར་རྩིས་ལས། ཉན་ཐོས་བཙུན་པའི་པུར་ལ་ནི། །པུར་ཁང་ལེགས་པར་བརྩིགས་ནས་ཀྱང་། །ཆོས་གོས་ཁུང་དུ་དྲིལ་ནས་ནི། །ཐང་ཤིང་བུ་དང་ཤུག་པས་བསྲེགས། །མཆོད་པ་རྒྱས་པ་འབུལ་བར་བྱ། །གདུང་རུས་སྭཱཙྪ་བཏབ་ནས་ཀྱང་། །མཆོད་རྟེན་ནང་དུ་བཞུགས་སུ་གསོལ། །ཉན་ཐོས་འདུལ་ཁྲིམས་དག་པའི་དུར། །འདུལ་བ་འཛིན་པ་རྒྱུན་མི་ཆད། །ཅེས་གསུངས་པ་དང་། ཡང་དེ་ཉིད་ལས། རྣལ་འབྱོར་ཉམས་ལེན་ལྡན་པ་ཡིས། །བཅོས་མིན་ཐུགས་དམ་བཞུགས་པ་རྣམས། །མ་གྲོལ་བར་དུ་སྤང་བར་བྱ། གཅེས་འཛིན་ཡོན་ཏན་ལྡན་པའི་ཚོགས། །ཞག་བདུན་འདས་ནས་གཏོང་བ་གཅེས། །ཞེས་གསུངས་པ་ལྟར། སྐུ་གདུང་རིན་པོ་ཆེར་བུད་མེད་དང་། ཞུས་བུ། ཁྱི་སོགས་དམ་ཉམས་སྡིག་ཅན་གྱིས་ལག་རེག་ཏུ་མི་འཇུག་པའི་ཐོག་ཐུགས་དམ་ལ་བཞུགས་མིན་སྐུ་གདུང་གི་བབས་ལ་གཟིགས་ནས་སྐུ་གདུང་ལ་ཁ་ཆེ་གུར་གུམ་སོགས་དྲི་བཟང་པོས་ལེགས་པར་བྱུགས་ཏེ་པུར་དར་ཟབ་ཀྱིས་གྲིལ་ཞིང་གདིང་བ་བཏིང་ལ་ཆོས་གོས་རྣམ་གསུམ་བསྒྲོན་ནས་སེངྒེའི་གཟིམས་59

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ཞིག་བཞེངས་ཤིང་། རྣམ་དཀར་དགེ་བའི་ཕྱོགས་ཀྱི་ཐུགས་དགོངས་རྣམས་བསྒྲུབས་ནས་འབད་པར་གྱུར་ན། ཕྱི་མ་དགེ་སློང་ཞིག་ཏུ་སྐུའི་སྐྱེ་བ་བཞེས་པར་འགྱུར་བ་ཡིན་ནོ་ཞེས་བསླུ་མེད་གཙུག་ལག་གཞུང་ལས་གསུངས་སོ། །ཞེས་སོ། །སྔོན་སྐྱབས་རྗེ་ཉིད་ཞལ་བཞུགས་དུས་ཀྱི་བཀའ་བཀོད་བཞིན་བླ་མ་ཞིང་དུ་གཤེགས་པལིམི་སྙན་པའི་གནས་ཚུལ་དེ་ཆ་འཕྲིན་གྱི་ལམ་དུ་བཏང་བས། དེ་ཉིད་འདི་ཡོད་ཀྱི་སྐྱ་སེར་རྣམས་ཀྱི་རྣ་བར་ལྷུང་སྟེ་མྱ་ངན་གྱིས་ཡིད་གདུང་པར་གྱུར། སྐུ་གདུང་རིན་པོ་ཆེ་རང་ཡུལ་དུ་སྤྱན་དྲངས་རྒྱུ་ལ་ཐུགས་མཐུན་ཏེ་སུ་འགྲོ་གླེང་བའི་ཚེ། དགེ་མཁྱེན་རབ་དཔལ་ལྡན་དང་ཀུན་མཆོག་བསྟན་འཛིན་གཉིས་མ་བསྐུལ་དང་བླང་གིས་འགྲོ་བར་ཁས་ལེན་བུད་དེ་ཁོང་གཉིས་དང་ལྷ་ས་ ནས་སྐུ་དབོན་དཀོན་མཆོག་ཚེ་དབང་དང་བཅས་ཁོང་གསུམ་གྱིས་གདུང་རང་ཡུལ་གྱི་བསོད་ནམས་ཀྱི་ཞིང་དུ་གདན་དྲངས་ཤིང་། དགོན་དུ་ཉེ་བར་འབྱོར་པ་དང་ལྷ་བསང་སེར་སྦྲེང་གིས་བསུ་བ་བཅས་བགྱིས་ཏེ་ལྷ་སར་ཁང་དུ་བཞུགས་སུ་གསོལ། སྐྱ་སེར་ཀུན་གྱིས་གདུང་མཇལ་དང་མཆོད་འབུལ་ཁས་ལེན་བཅས་ཡིད་ཚིམ་པར་ཞུས། མཐར་ཟླ་བ་གསུམ་པའི་ཡར་ཚེས་དགེ་བར་དགོན་པའི་ནུབ་ཕྱོགས་བཀག་ནགས་མཆོད་རྟེན་དུ་བཏེགས་ཏེ་མཁའ་སྤྱོད་ཀྱི་སློབ་དཔོན་ཡེ་ན་མཆོག་སྤྲུལ་ངག་དབང་ཕུན་ཚོགས་དོན་འགྲུབ་དང་། ཀྱེ་རྡོར་གྱི་སློབ་དཔོན་མཁན་པོ་སེངྒེ་རྒྱལ་མཚན། ཀུན་རིག་གི་སློབ་དཔོན་མཁན་པོ་མཁྱེན་བརྩེ་སྙིང་པོ་བཅས་ཀྱིས་མཛད་དེ་གདུང་ཞུགས་འབུལ་མཛད། ༼ཁོ་བོ་ཡང་དེ་ཉིན་མ་རྒན་གྱིས་ཁྲིད་དེ་གདུང་མེ་མཆོད་ཕུལ་བ་མཇལ་སྐལ་ཐོབ་ཅིང་ད་ལྟར་གསལ་པོ་དྲན་ལམ་དུ་འདུག མཆན༽། དེ་སྐབས་སུ་གནམ་གཤིས་བཟང་ཞིང་ནམ་མཁའ་གཡའ་དག་པའི་ངོས་ནས་འཇའ་སྤྲིན་གྱིས་ཁེང་པ་སོགས་ལྟས་ཡ་མཚན་པ་དུ་མ་བྱུང་། གདུང་ཁང་ཞལ་ཕྱེས་ཚེ་སྲིད་པ་ཇི་སྲིད་གནས་ཀྱི་བར་དུ་བསྟན་འགྲོའི་དོན་ལ་གང་འདུལ་སྤྲུལ་སྐུའི་རོལ་པས་ཡེ་ཤེས་ཀྱི་སྤྱན་གྱིས་གཟིགས། ཟབ་རྒྱས་ཀྱི་ཆོས་འཁོར་བསྐོར། བརྩེ་བའི་ཐུགས་ཀྱིས་དགོངས་པའི་བརྡ་ལ་ཐུགས་ལྗགས་སྤྱན་གསུམ་མེ་ཡིས་མ་བཞེས་པར་བཞུགས་པ་དང་། གདུང་རུས་སོགས་ལས་བསོད་ནམས་ཀྱི་རྟེན་དུ་ཤ་རི་རམ་ཤས་ཆེ་བའི་རིང་བསྲེལ་ཡང་མཐའ་ཡས་པར་བྱོན།དགོན་གཞུང་ནས་བླ་མ་མཆོག་གི་ཐུགས་ལྗགས་སྤྱན་གསུམ་དང་། ཞལ་འདོན། ཕྱག་ཕྲེང་སོགས་61

དགེ་ལེགགའདོད་འདོའི་དབེ་ཚོགས།བཞུགས་པའི་མཆོད་རྟེན་གསེར་དངུལ་ལས་གྲུབ་པ་རིན་ཆེན་དུ་མའི་ཕྲ་རྒྱན་ཅན་མི་ཚད་མ་ཞིག་བཞེངས་པ་དང་། བླ་མ་མཆོག་ལ་མི་ཕྱེད་པའི་དད་པ་ཅན་གྱི་བསྟན་པའི་སྦྱིན་བདག་ཆེན་མོ་ཚེ་རིང་སྟོབས་ལྡན་ནས་སྐུ་རྒྱུ་གསེར་ཟངས་ལས་གྲུབ་ཅིང་དུས་རབས་གང་དུ་བཞེངས་མ་ངེས་པ། བུམ་པ་ཟླུམ་ཞིང་ཟིའུ་ལྷ་ཁང་མེད་པ། ནང་གཟུངས་སུ་བླ་མ་མཆོག་གི་རྟེན་སྒམ་དུ་སྲིད་ན་རྙེད་པར་དཀའ་བའི་རྟེན་གྱི་རིགས་བཞུགས་སོ་ཅོག་ཕུལ་བའི་མཆོད་རྟེན་ཁྲུ་གསུམ་པ་ཅན་ཞིག་བླ་མའི་གདུང་རྟེན་གྱི་ཕྱིར་དུ་ལྕགས་འབྲུག་ལོར་རང་དགོན་དུ་ཕུལ་བ་སྟེ། དེ་གཉིས་ཀའང་མཆོད་རྫས་མང་པོས་མདུན་བརྡར་ཏེ་ལྷ་གསར་ཁང་དུ་བཞུགས་སུ་གསོལ། སྔར་བླ་མ་མཆོག་ཉིད་ཞལ་བཞུགས་སྐབས་སུ་རང་པང་ཁེབ་ཅན་གྱི་བུད་མེད་ཅིག་ལ་ཐིམ་པའི་སྣང་བ་ཤར་བ་ན་སེམས་བདེ་བའི་ངང་དུ་འབྱམས་པ་ཞིག་བྱུང་བས། ངཞི་ཡང་སྲིད་དེ་བོད་མོ་ཞིག་ལ་སྐྱེ་བ་འདྲ་ཞེས་ཚེ་སྟོབས་ལ་ཕེབས་པ་ལྟར་ཡང་སྤྲུལ་རིན་པོ་ཆེ་ངག་དབང་བསྟན་པའི་རྒྱལ་མཚན་སྡེ་དགེའི་གླིང་ཚང་བ་ཞིག་ལ་བྱོན་ཅིང་། ད་ལྟར་གཞུང་ལུགས་ལ་གསན་བསམ་དང་སྨིན་གྲོལ་གདམས་པའི་སྐོར་མང་པོར་ བཞེས་བཞིན་དུ་བཞུགས་པ་ཡིན་ལ། སླད་མར་དམ་པའི་ཡོན་ཏན་གང་གི་ཐད་ནས་རྗེ་གོང་མའི་རྣམ་ཐར་ལ་འགྲན་བཟོད་པ་ཞིག་འབྱོན་རྒྱུ་ལ་གུས་འདུད་དང་བཅས་སྙིང་ནས་གསོལ་བ་འདེབས་པ་ལགས་སོ། །གཟོད་ནས་སྐྱེ་མེད་རྡོ་རྗེའི་སྐུ་བརྙེས་ཀྱང་། །གདུལ་བྱའི་དོན་དུ་གཟུགས་སྐུའི་བསིལ་བྱེད་མཆོག །སྐྱེ་འཆི་རང་དབང་ཐོབ་པའི་ངང་ཚུལ་གྱིས། །རེ་ཞིག་ཞིང་འདིའི་ནུབ་རིའི་ཕག་ཏུ་ཡིབ། །མཁའ་ལས་བྱུང་བའི་ཆུ་འཛིན་མཁའ་ཉིད་ལ། །དེངས་པ་ཇི་བཞིན་གང་གི་གསང་བ་གསུམ། །གང་ལས་སྤྲུལ་པལིསྤྲུལ་གཞིའི་དགོངས་ཀློང་དུ། །སླར་ཡང་དབྱེར་མེད་རོ་གཅིག་གྱུར་འདིས་སྐྱོ། །62

གྲུབ་དབང་ཐུབ་བསྙན་འཕེལ་རྒྱས་ཀྱི་རྣམ་ཐར།འོན་ཀྱང་ཇི་སྲིད་འཁོར་བ་མ་སྟོང་བར། །སྣ་ཚོགས་སྤྲུལ་པས་འགྲོ་བའི་དོན་བྱེད་པ། །བཟོད་ལྡན་སངས་རྒྱས་སྤྱི་ཡི་ཚུལ་ཡིན་ཕྱིར། །རི མགོན་དེའི་ཐུགས་རྗེ་དུས་ཡོལ་ཅི་ཕྱིར་སྲིད། །དེ་བས་ངག་ལ་དབང་བསྒྱུར་ས་སྐྱ་པའི། །ལུང་རྟོགས་བསྟན་པ་ཡིད་བཞིན་དབང་གི་རྒྱལ། །དྲི་མེད་བཤད་དང་སྒྲུབ་པའི་རྒྱལ་མཚན་རྩེར། །མཆོད་པའི་སྐལ་བཟང་ཤར་ལ་སུ་ཞིག་ཚོམ། །དེ་ཕྱིར་གང་གི་འཕྲིན་ལས་གངྒཱ་མ། །མཐའ་ཡས་སྐྱེ་དགུའི་ཡིད་ཀྱི་ཞིང་ས་མཱ །ཐུགས་བསྐྱེད་ཛ་ཧུ་ན་ཡིས་སྐྱུགས་པའི་མཐུས། །ཕན་དང་བདེ་བའི་ལོ་ཏོག་ཅི་ཡང་རྒྱས། །ཞེས་བར་སྐབས་ཀྱི་ཚིགས་སུ་བཅད་པའོ། །སླར་སྨྲས་པ།རབ་འབྱམས་རྒྱལ་བའི་མཁྱེན་བརྩེ་ནུས་པའི་གཏེར། །མཚུངས་མེད་དགེ་བའི་བཤེས་ཀྱི་རྣམ་པ་མཱ །ཡོངས་ཤར་ཁྱབ་བདག་འཁོར་ལོའི་མགོན་པོ་དེའི། །ཞབས་ལ་བདེ་ཆེན་འཁོར་ལོས་སླར་ཡང་གཏུག །གང་གིས་ཐོས་བསམ་བསྒོམ་པའི་གྲུ་ཆེན་ལས། །རྣམ་གྲོལ་མི་གནས་ཐར་པའི་གླིང་མཆོག་ཏུ། །མངོན་པར་གཤེགས་པའི་སྔོན་བྱུང་ངོ་མཚར་གཏམ། །63

དགེ་ལེགསའདོད་འདོའི་དཔེ་ཚོགས།དུས་འདིར་ནུབ་ལ་ཉེ་ཚེ་བདག་ཡིད་ཕངས། །དེ་སླད་ཁྱོད་ཀྱི་འཕྲིན་ལས་བསྐྱངས་པ་ཡི། །ཆོས་གྲྭ་འདི་ལ་མེ་རྟག་ཕོག་པ་ལས། །ཚུལ་འདི་འབྲི་བའི་བསོད་ནམས་ནོར་གྱི་ལྕིད། །བདག་གི་ཕྲག་ཏུ་བབས་འདིས་སྤྲོ་བ་བརྟས། །དེ་ལྟ་ན་ཡང་ཟབ་ཅིང་རྒྱ་ཆེ་བའི། །རྒྱལ་བའི་མཛད་པ་ཆུ་གཏེར་ཆེན་པོའི་མཐའ ་།འཕགས་པ་སློབ་པའི་གྲུས་ཀྱང་བགྲོད་དཀའ་ན། །བདག་བློ་བྱིས་པའི་རྐྱལ་གྱིས་བགྲོད་ཐབས་བྲལ། །དེ་ཕྱིར་འདི་ལ་ཉེས་པ་ཅི་མཆིས་པ། །ཐོག་མེད་འཁོར་བར་བསགས་པའི་སྡིག་ལྷུང་དང་། །ཆབ་གཅིག་སྲས་བཅས་རྒྱལ་བའི་མདུན་འཆགས་ན། ། ་བཟོད་པར་བཞེས་ནས་ཚངས་པའི་དངོས་གྲུབ་སྩོལ། །ལེགས་བྱས་འོད་ཟེར་སྟོང་གི་དྲྭ་བ་ཡིས། །འབྱུད་པའི་དགེ་ཚོགས་རི་བོང་འཛིན་པའི་གཟིས། །སྙིགས་མ་རྣམ་ལྔའི་མུན་པ་མཐར་བྱས་ཏེ། །ཕན་བདེ་ཀུནྡའི་དགའ་ཚལ་རྒྱས་གྱུར་ཅིག །དགེ་ལེགས་བྱེ་བའི་འབྱུང་གནས་ཐུབ་པའི་བསྟན། །སྐྱེ་འགྲོའི་བསོད་ནམས་ཞིང་དུ་གནས་པ་དང་། །དེ་འཛིན་སྐྱེས་བུའི་སྐུ་ཚེ་མཛད་འཕྲིན་རྣམས། །ཕུན་ཚོགས་དབྱར་མཚོ་ཇི་བཞིན་འཕེལ་གྱུར་ཅིག །64

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།བདག་གིས་བླ་མེད་བྱང་ཆུབ་སྒྲུབ་པ་ལ། །ཕྱི་ནང་གསང་བའི་ཉེར་འཚེ་ཀུན་ཞི་ཞིང་། །ལོག་འཚོས་དབེན་པའི་མཐུན་རྐྱེན་ཀུན་ཚང་ནས། །ཚེ་ཆོས་སྒྲུབ་པ་མཐའ་རུ་ཕྱིན་པར་ཤོགའཇིགས་རུང་མཐའ་མེད་འཁོར་བའི་རྒྱ་མཚོ་ན། །སྡུག་བསྔལ་ན་ཀྲས་གཙེས་པའི་འགྲོ་བ་ཀུན། ། ་གཏན་བདེ་བླ་མེད་སྟོབས་བཅུ་མངའ་བའི་སར། །འདྲེན་པའི་དེད་དཔོན་ཆེན་པོ་བདག་གྱུར་ཅིག །བླ་མ་ལྷ་ཡི་ཐུགས་རྗེའི་བྱིན་རླབས་དང་། །ཐ་སྙད་རྟེན་འབྱུང་བསླུ་བ་མེད་པ་དང་། །བདག་གིས་དད་པས་སྦྱར་བའི་དགེ་བའི་མཐུས། །སྨོན་པའི་དོན་ཀུན་གེགས་མེད་མྱུར་འགྲུབ་ཤོག །བཀྲ་ཤིས་གང་ཞིག་བྱམས་དང་སྙིང་རྗེའི་སེམས། །མཐའ་ཡས་འགྲོ་བའི་རྒྱུད་ལ་ངང་གིས་སྐྱེས། །ཕན་ཚུན་གནོད་ཅིང་འཚེ་བའི་བསམ་སྦྱོར་བྲལ། །རྫོགས་ལྡན་དཔལ་ལ་སྤྱོད་པའི་བཀྲ་ཤིས་ཤོག །ཅེས་འདྲེན་མཆོག་བླ་མ་དམ་པ་གྲུབ་དབང་ཐུབ་བསྟན་འཕེལ་རྒྱས་མཆོག་གི་རྣམ་པར་ཐར་པ་ཐར་འདོད་བུང་བ་འགུགས་པའི་སྐྱེད་ཚལ་ཞེས་བྱ་བ་འདི་ནི། ཡུལ་གང་ལ་འགྲོ་བ་བཞི་ཡི་ཆོས་ལས་འདའ་བའི་དད་པ་དང་ལྡན་ཅིང་། མགོན་པོ་གང་གི་སློབ་བརྒྱུད་དུ་གཏོགས་པའི་རིགས་པ་སྨྲ་བ་རབ་བརྟན་དགེ་ལེགས་ཕུན་ཚོགས་སམ་མིང་གཞན་ལ་ཉི་མ་བློ་གསལ་དུ་འབོད་པའི་སྙིགས་དུས་ཀྱི་དགེ་སྦྱོང་དྲེགས་པོ་དེས། སྔར་རང་ལོ་ཉི་ཤུའི་སྟེང་སོན་དུས་བྲིས་པའི་རྣམ་ཐར་ལ་གཞིར་བཟུང་། སླར་རྡོ་རྗེའི་བུ་65

ཚ་དུ་མ་ལས་ཇི་ལྟར་ཐོས་པ་རྣམས་ཀྱིས་གསལ་བར་བྱས་ཏེ་སྒྲོ་བཀུར་གྱི་མཐའ་དང་བྲལ་བར། བོད་རབ་བྱུང་བཅུ་བདུན་པའི་ཤིང་བྱ་ལོའི་སྨལ་པོ་ཟླ་བའི་དམར་ཕྱོགས་ཀྱི་བཟང་པོ་གཉིས་པ་བླ་ཆེན་ཆོས་རྒྱལ་འཕགས་པ་རིན་པོ་ཆེ་ཞིང་དུ་གཤེགས་པའི་དུས་དྲན་ལ་དགོན་ཆེན་མཛེས་ཕུ་བཤད་གྲྭ་ཆེན་མོའི་རང་ཤག་ཏུ་མཇུག་རྫོགས་པར་སྦྱར་བའི་དགེ་བས་སྐྱབས་རྗེ་གང་གིས་རྗེས་སུ་བཟུང་ཞིང་ཁྱེད་ཀྱི་རྗེས་སུ་སློབ་པའི་རྒྱུར་གྱུར་ཅིག། །། དགེའོ། །དགེའོ། །དགེའོ།

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།གདུང་རྟེན་མཐོང་གྲོལ་ཆེན་མོའི་ནང་བཞུགས་ཀྱི་དཀར་ཆག་མདོར་བསྡུས་སུ་བཀད་པ་བཞུགས་ས། །ཕྱི་ལྟར་སྡོམ་བརྩོན་ཡོངས་ཀྱི་གཙོ། །ནང་ལྟར་རྒྱལ་སྲས་སེམས་དཔའ་ཆེ། །གསང་བ་ཧེ་རུ་ཀཿདཔལ་དངོས། །ཐུབ་བསྟན་འཕེལ་རྒྱས་ཞབས་ལ་འདུད། །དེ་ལ་བླ་མ་རྭ་ཆེན་རྡོ་རྗེ་གྲགས་པའི་སྒྱུ་འཕྲུལ་དུ་བསྔགས་པའི་མེ་ཏོག་གཏོར་བ། མཐུ་སྟོབས་ནུས་པའི་དཔལ་མངའ་མཁན་ཆེན་ཐུབ་བསྟན་འཕེལ་རྒྱས་མཆོག་མྱ་ངན་ལས་འདས་པའི་གདུང་རྟེན་གྱི་ཚུལ་དུ། ཟླ་བྲལ་བསྟན་པའི་སྦྱིན་བདག་ཆེན་མོ་རྒན་ཚེ་རིང་སྟོབས་ལྡན་ནས་ཉམས་གསོ་གང་དགོས་གནང་ཐོག རྗེ་བཙུན་བླ་མ་མཆོག་གི་ཐུགས་དམ་གྱི་རྟེན་རྣམས་དང་། ཁྱད་པར་དམ་པ་ཉིད་ཀྱི་རྟེན་སྒམ་དུ་རིང་བསྲེལ་གྱི་རིགས་བཞུགས་སོ་ཅོག་སོགས་བྱིན་རླབས་ཟབ་མོའི་དྲོད་མ་ཡལ་ཞིང་། སྲིད་ན་ཐོབ་པར་དཀའ་བའི་རྟེན་གྱི་རྣམ་གྲངས་ཆེས་མང་བ་ཞིག་བཞུགས་སུ་གསོལ་ནས་གདན་ས་རབ་བརྟན་དགོན་དུ་ཕུལ་བའི་མཆོད་སྡོང་མཐོང་གྲོལ་ཆེན་མོའི་ནང་བཞུགས་ཀྱི་དཀར་ཆག་མདོར་བསྡུས་སུ་འབྲི་བ་ལ་རྟེན་གསུམ་སོགས་ཀྱི་སྐོར་དང་། རིང་བསྲེལ་གྱི་སྐོར་གཉིས་ལས། དང་པོ་ནི། བླ་མ་མཆོག་ནས་ཐུགས་དམ་གྱི་རྟེན་དུ་མཛད་པའི་ས་ཆེན་གོང་མ་རྣམ་ལྔ་དང་། ཀྱེ་རྡོར། བདེ་མཆོག མཁའ་སྤྱོད། འཇིགས་བྱེད་མ་ཧེ་གཅིག གུར་མགོན་བཅས་ཀྱི་སྐུ་དང་། ཁྲ་རིག་རིན་པོ་ཆེའི་ཐུགས་དམ་རྟེན་གྱི་མགོན་པོའི་སྐུ།67

དགེ་ལེགས་འདོད་འཞོའི་དཔེ་ཚོགས།མཁན་ཆེན་ཉིད་ཀྱི་གདུང་ཛུས་ལས་བཞེངས་པའི་ས་པཎ་དང་། འཇིགས་བྱེད་ཀྱི་སྐུ། ཅོག་རོ་ཀླུའི་རྒྱལ་མཚན་གྱི་གཟུངས་གྲྭ་ལྔའི་རྒྱ་དཔེ། འཇམ་མགོན་ཀོང་སྤྲུལ་གྱི་གཏེར་མ་གསང་བདག་བེ་ཅོན་དམ་གྲིབ་ཉེས་པ་ཀུན་སེལ། ཇོ་བོ་རྗེའི་ཕྱག་ཚྭ། གུང་ཐང་སྒྲོལ་མ་ལྟེ་ཁང་གི་མཆོད་རྟེན་བཀྲ་ཤིས་འོད་འབར་གྱི་ནང་རྫས་སྣེ་མང་། ཇོ་བོ་དང་ཁྲ་འབྲུག་སྒྲོལ་མ་ཉེར་གཅིག་གི་ནང་བཞུགས་ཞབྲུལ་མེད། མཆོད་རྟེན་བྱ་རུང་ཁ་ཤོར་གྱི་སྲོག་ཤིང་། པདྨ་བཀོད་འགྲོ་འདུལ་གླིང་པའི་གཏེར་མ་སི༔་ར། རྗེ་བཙུན་བིར་ཝ་པ་ནས་བརྒྱུད་པའི་ས་ངོར་རིམ་བྱོན་གྱི་རྟེན་འདུས་ཁྱད་འཕགས། ངོར་ལུགས་དཀྱིལ་འཁོར་བདུན་གྱི་དཀྱིལ་བྱེ།ཐང་རྒྱལ་དངོས་ཀྱི་ཚེ་རིལ། ཀམེ་པའི་རིལ་ནག་བདུན། ཁྲི་དར་ལུང་མ་གཅིག་སོགས་རྟེན་གསུམ་དང་སྔར་གྱི་རྟེན་ཁྱད་ཅན་འགའ་ཡི་ནང་རྫས་བཅས་ལེགས་པར་བཞུགས། གཉིས་པ་རིང་བསྲེལ་གྱི་སྐོར་ལ་བཞི་ལས། དང་པོ་ཡུང་འབྲུ་ལྟ་བུའི་རིང་བསྲེལ་ལ། སངས་རྒྱས་འོད་སྲུང་གི་རིང་བསྲེལ་དང་། སྟག་མོ་ལུས་སྤྱིན་གྱི་རིང་བསྲེལ་བདུན། ཝཱ་ར་ཎ་སཱིའི་རིང་བསྲེལ་སོགས་ཡུང་འབྲུ་ལྟ་བུའི་རིང་བསྲེལ་མང་པོར་བཞུགས། གཉིས་པ་སྐུ་གདུང་གི་རིང་བསྲེལ་ལ། རྒྱལ་བ་ཤཱཀྱ་ཐུབ་པའི་གདུང་རུས་རིལ་བུ་དང་། མཁན་ཆེན་ཞི་བ་འཚོའི་གདུང་རུས་རིལ་བུ། ཆོས་རྒྱལ་ཁྲི་སྲོང་ལྡེའུ་བཙན་གྱི་རྐང་རུས་རིལ་བུ། གུ་རུ་ཆོས་དབང་གི་གདུང་རུས། སྨིན་གླིང་གཏེར་བདག་གླིང་པའི་གདུང་རུས། སྨིན་གླིང་ལོ་ཆེན་གྱི་གདུང་རུས།གྲུབ་ཆེན་ནཱ་རོ་ཏ་པའི་གདུང་རུས་རིལ་བུ། མར་པ་ལོ་ཙྭའི་ཕྱག་མཛུབ། རྗེ་བཙུན་མི་ལའི་གདུང་རུས། ཕ་དམ་པའི་གདུང་རུས། མ་གཅིག་ལབ་སྒྲོན་གྱི་དབུ་ཐོད་རིལ་བུ་བདུན། ས་ཆེན་ཀུན་དགའ་སྙིང་པོའི་གདུང་རུས་རིལ་བུ། ས་སྐྱ་པཎྜི་ཏའི་དབུ་ཐོད་རིལ་བུ། ངོར་ཆེན་ཀུན་དགའ་བཟང་པོའི་གདུང་ཚྭ་དང་གདུང་རུས་རིལ་བུ། མཁན་ཆེན་དཔལ་ལྡན་ཆོས་སྐྱོང་གི་སྐུ་ཤ། རྣལ་འབྱོར་འཇམ་དཔལ་བཟང་པོའི་གདུང་རུས་རིལ་བུ། འརྫམ་དབྱངས་མཁྱེན་བརྩེའི་དབང་པོའི་གདུང་ཚྭ། མཁན་རྒན་བསམ་གཏན་བློ་གྲོས་ཀྱི་གདུང་རུས། གྲུབ་དབང་བླ་མ་ཉིད་ཀྱི་གདུང་རུས། རྗེ་བློ་བཟང་གྲགས་པའི་གདུང་རུས། ཡར་ལུང་བན་ཚང་ནས་བྱུང་བའི་སྐྱེ་བདུན་སྐུ་ཤ་ཞབྲུལ་མེད་སོགས་གདུང་རུས་དང་གདུང་ཚྭ་སྐུ་ཤ་བཅས་སྣེ་མང་བཞུགས་སུ་གསོལ། གསུམ་པ་སྐུ་བལ་གྱི་རིང་བསྲེལ་ལ། ཡར་ལུང་ཤེལ་བྲག་གི་ནང་རྟེན་དུ་རྒྱ་

གྲུབ་དབང་ཐུབ་བསྟན་འཕེལ་རྒྱསཀྱི་རྣམ་ཐར།གར་ནས་སྤྱན་དྲངས་པའི་གུ་རུ་ཤཱཀྱ་སེངྒེའི་ཆོས་གོས་དང་། ལྷ་བཙུན་ནམ་མཁའ་འཇིགས་མེད་ཀྱི་གཏེར་མ་གུ་རུའི་དབུ་ལོ། སྟག་མོ་ལུས་སྦྱིན་གྱི་སྟག་ལྤགས། ཁྲ་འབྲུག་འབྲོང་བཙན་ལྷ་ཁང་ནས་བྱོན་པའི་སྲོང་བཙན་སྒམ་པོའི་ན་བཟའ། མངའ་བདག་ཉང་རལ་གྱི་དབུ་སྐྲ། རྒྱལ་བ་ཀློང་ཆེན་པའི་ན་བཟའ། གནམ་ཆོས་མི་འགྱུར་མི་འགྱུར་རྡོ་རྗེའི་ན་བཟའ། འགྲོ་མགོན་ཆོས་འཕགས་ཀྱི་དབུ་ཞྭ། པཎ་ཆེན་བློ་བཟང་ཆོས་རྒྱན་གྱི་དབུ་ཞྭ། རྒྱལ་བ་འཇམ་དཔལ་རྒྱ་མཚོའི་ན་བཟའ། མཁྱེན་བརྩེའི་དབང་པོའི་ན་བཟའ་སོགས་དབུ་ལོ་ན་བཟའ་བྱིན་ཆེན་མང་དུ་བཞུགས། བཞི་པ་ཆོས་སྐུའི་རིང་བསྲེལ་ལ། བླ་མ་བརྒྱུད་པ་རིམ་བྱོན་གྱི་མཚན་སྔགས་དང་། རྒྱུད་སྡེ་བཞིའི་གཟུངས་སྔགས། འོད་ཟེར་དྲི་མེད་དང་། གཙུག་ཏོར་རྣམ་རྒྱལ།གཙུག་ཏོར་དྲི་མེད། གསང་བ་རིང་བསྲེལ། རྟེན་འབྲེལ་སྙིང་པོ་སྟེ་གཟུངས་ཆེན་སྡེ་ལྔ་ཕོན་ཆེན་སོགས་མཚན་གཟུངས་ཀྱི་རིགས་གྲངས་མང་ལེགས་འབུལ་ཞུས་ཤིང་། མ་འོང་འགྲོ་བའི་བསོད་ནམས་ཀྱི་ཞིང་མཆོག་ཏུ་བཞུགས་པའི་མཆོད་སྡོང་འདི་ཉིད་མཇལ་སྐོར་མཆོད་ཕྱག་བགྱིས་པའི་ཕན་ཡོན་སོགས་ནི།གཞུང་གཞན་ལས་འབྱུང་བ་བཞིན་ཤེས་པར་བྱ་བ་ལས་འདིར་མང་ཀྱིས་དྭོགས་ནས་མ་སྤྲོས་སོ། །སྐྱེ་དགུའི་དགེ་ལེགས་འབྱུང་བའི་གཞི། །བླ་ན་མེད་པའི་མཆོད་སྡོང་ཆེ། །མཐོང་ཐོས་དྲན་རེག་འགྲོ་བ་ཀུན། །དོན་གཉིས་ཕུན་སུམ་ཚོགས་པར་ཤོག །ཅེས་པའང་མཆོད་སྡོང་མཐོང་གྲོལ་ཆེན་མོའི་ནང་གཟུངས་བསྐྱར་ཕུལ་སྐབས་ཀྱི་ཟིན་ཐོ་བཞིན་རབ་དགོན་བླ་མ་ཛྙཱ་ནའི་མཚན་ཅན་གྱིས་མཆོད་སྡོང་གི་དཀར་ཆག་དང་ཕན་ཡོན་བཅས་བཀོད་མཛད་པར་གོ་རིམ་གསར་དུ་བསྒྲིགས་ཏེ་མདོར་བསྡུས་སུ་རབ་བརྟན་དགེ་ལེགས་ཕུན་ཚོགས་པས་སྦྱར་བ་བསོད་ནམས་ཀྱི་ཚོགས་ཆེན་རྫོགས་པའི་རྒྱུར་གྱུར་ཅིག།69

དགེ་ལེགསའདོད་འརོའི་དཔེ་ཚོགས།གསོལ་འདེབས་བྱིན་རླབས་བདུད་་རྩིའི་བཅུད་གཏེར།༄༧།།འདྲེན་མཆོག་རྗེ་བཙུན་རྣལ་འབྱོར་ཆེ།།གྲུབ་དབང་ཐུབ་བསྟན་འཕེལ་རྒྱས་ཀྱི།།རྣམ་ཐར་གསོལ་འདེབས་སུ་བཀོད་པ།།བྱིན་རླབས་བདུད་རྩིའི་བཅུད་སྟེར་བཞུགས།།ན་མོ་གུ་རུ་བཛྲ་དྷཱ་རཱ་ཡ།ཁྱབ་བདག་ཐུབ་དབང་རྡོ་རྗེ་འཆང་ཆེན་པོ།།བསྟན་དང་འགྲོ་བའི་དཔལ་དུ་ཡོངས་ཤར་བ།གཞན་དོན་འཕྲིན་ལས་འཕེལ་ཞིང་རྒྱས་པ་ཅན།།འདྲེན་མཆོག་ཆོས་ཀྱི་རྗེ་ལ་གསོལ་བ་འདེབས།།མགོན་པོ་ཁྱོད་ནི་སྔོན་ནས་བྱང་ཆུབ་ཀྱང་།།སྐལ་ལྡན་གདུལ་བྱའི་སེམས་རྒྱུད་གཙང་མའི་མཚོར།།གང་འདུལ་ཡེ་ཤེས་བཀོད་པ་འབྱམས་ཀླས་པ།རྒྱུན་ཆད་མེད་པར་སྟོན་ལ་གསོལ་བ་འདེབས།།ཁྱད་པར་འཕགས་ཡུལ་གཙུག་ལག་དཔལ་དགེ་དང་།།70 ལ་སྟོད་སྙེ་ནམ་རྭ་ཆེན་རྡོ་རྗེ་གྲགས།།

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ནཱ་ལེནྡྲ་དང་གོ་ཆེའི་སྤྲུལ་སྐུ་སོགས། །སྐུ་ཕྲེང་རིམ་པར་བྱོན་ལ་གསོལ་བ་འདེབས། ། — ་གཟིག་སྒང་གྲོང་དུ་རབ་ཚེས་ལྕགས་བྱི་ལོར། ། ་བྱམས་པ་བཀྲ་འཚོ་གཉིས་ཀྱི་རིགས་སྲས་སུ། །ཕྲུ་མས་ཆོས་གོས་གསོལ་བའི་ཚུལ་དང་བཅས། །བསམ་བཞིན་སྲིད་པ་བཟུང་ལ་གསོལ་བ་འདེབས། །ཆུང་ནས་ཐེག་པ་ཆེན་པོའི་རིགས་སད་དེ། །མ་གྱུར་འགྲོ་ལ་དམིགས་པའི་སྙིང་རྗེ་དང་། །སྲིད་ལས་ངེས་པར་འབྱུང་བའི་སྐྱོ་ཤས་སོགས། །རྩོལ་མེད་ངང་གིས་འབྲུངས་ལ་གསོལ་བ་འདེབས། །དགུང་གྲངས་བདུན་པར་དགོན་གྱི་ཚོགས་ལ་ཞུགས། །སྦས་པའི་རྣལ་འབྱོར་ནམ་མཁའ་རྒྱལ་མཚན་ལས། །དགེ་བསྙེན་དང་ནི་རབ་བྱུང་སྡོམ་པ་བཞེས། །བསླབ་ཁྲིམས་གཅེས་པར་སྲུང་ལ་གསོལ་བ་འདེབས། །གཞོན་ནུའི་དུས་ནས་དམ་པའི་ཆེ་བ་ལ། །གཞན་དང་འཐབ་ཚེ་མེ་སྟག་འཕྲོ་བ་དང་། །སྟོབས་དང་རྩལ་གྱིས་ཕས་རྒོལ་ཟིལ་གྱིས་གནོན།འགྲན་གྱི་དོ་ཟླ་མེད་ལ་གསོལ་བ་འདེབས། །བཅུ་བདུན་པ་ལ་ངོར་དུ་གྲྭ་སར་ཕེབས།འརྫམ་དབྱངས་ཐུབ་བསྟན་ཆོས་ཀྱི་རྒྱལ་མཚན་ལས། །བསྙེན་པར་རྫོགས་ཏེ་ཐུབ་བསྟན་འཕེལ་རྒྱས་ཞེས། །71

དགེ་ལེགསའདོད་འརོའི་དཔེ་ཚོགས།མཚན་གྱི་ཅོད་པན་གསོལ་ལ་གསོལ་བ་འདེབས། །གཞན་ཡང་འདྲེན་མཆོག་ཐར་རྩེ་རྗེ་དེ་ལས། །དཔལ་ལྡན་བི་རུ་པ་ཡི་ཐུགས་ཀྱི་བཅུད། །གསུང་ངག་ལམ་འབྲས་ཚོགས་བཤད་ལ་སོགས་པའི། །ཟབ་ཆོས་རྒྱ་ཆེར་གསན་ལ་གསོལ་བ་འདེབས། །དབོན་སྟོད་མཁྱེན་རབ་ཆོས་ཀྱི་འོད་ཟེར་དང་། །ཨ་དཔལ་ལ་སོགས་ཡོངས་འཛིན་དུ་མ་ལས། །མདོ་སྔགས་གཞུང་ཆེན་མང་པོ་གསན་མཛད་དེ། །ཐོས་པའི་ཕ་མཐར་སོན་ལ་གསོལ་བ་འདེབས། །འཇམ་མགོན་བླ་མ་ཆོས་ཀྱི་བློ་གྲོས་ཀྱི། །ཞབས་པད་སྤྱི་བོའི་གཙུག་ཏུ་གུས་མཆོད་དེ། །ལམ་འབྲས་སྒྲུབ་བཏུས་གདམས་ངག་མཛོད་ལ་སོགས། །སྨིན་གྲོལ་གདམས་མང་བཞེས་ལ་གསོལ་བ་འདེབས། །སྒ་སྟོན་རྡོ་རྗེ་འཆང་དང་འཇམ་རྒྱལ་ཞབས། ། ་ཀུན་བཟང་ཆོས་འཕེལ་ཧོར་བླ་ལ་སོགས་ལས། །ལམ་འབྲས་རྣམ་འགྲེལ་གུར་ཞལ་ཆོས་སྐོར་སོགས། །ཡབ་ཆོས་རྫོགས་པར་ནོས་ལ་གསོལ་བ་འདེབས། །གྲུབ་མཆོག་ངག་དབང་བསམ་གཏན་བློ་གྲོས་ཀྱིས། །འཇིགསཚོབྱེད་ཁང་དུ་སྦྱིན་སྲེག་བླུག་པའི་ཚེ། །དགོངས་རྒྱུད་རྟོགས་པ་འཕོ་བའི་ཚུལ་བསྟན་ཏེ། །རྒྱལ་ཚབ་མངའ་གསོལ་མཛད་ལ་གསོལ་བ་འདེབས། །72

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།གཞན་ཡང་འཇམ་དཔལ་ཁྲོས་པའི་དཀྱིལ་འཁོར་དུ། །བཅུགས་ཏེ་གདམས་ཆོས་ལྷག་ལུས་མེད་པ་བསྩལ། །རྟེན་དེར་དངོས་གྲུབ་རྣམ་གཉིས་འགྲུབ་པ་ཡི། །ལུང་བསྟན་དབུགས་དབྱུང་གནང་ལ་གསོལ་བ་འདེབས། །དེ་སྐབས་མི་མ་ཡིན་པས་ལེགས་སྐྱེས་སུ། །རིན་ཆེན་དང་པོའི་ཁེམ་བུ་མདུན་དུ་ཕུལ། །དེ་ཉིད་བླ་མ་མཉེས་པའི་མཆོད་སྤྲིན་དུ། །སྤྲོས་ཏེ་རྟེན་འབྲེལ་དགེ་ལ་གསོལ་བ་འདེབས། །མདོར་ན་རྣམ་འདྲེན་བཅུ་ཕྲག་དུ་མ་ལས། །སྨིན་གྲོལ་གདམས་པའི་ ཟབ་ཆོས་མང་བཞེས་ཏེ། །གང་ཐུགས་ཟབ་ཅིང་ཡངས་པའི་རྒྱ་མཚོ་ཆེར། །ལུང་རྟོགས་ནོར་གྱིས་གཏམས་ལ་གསོལ་བ་འདེབས། །འཕྲེད་མོ་བདེ་ཆེན་ལྟེམ་དང་དགོན་ནང་དུ། ། ་བཞུགས་ནས་མཁའ་ཀྱེ་རྟ་ཕྱག་ཐམས་ཅད་རིག །ཚེ་སྒྲུབ་འཇིགས་བྱེད་བྲག་རྫོང་མ་སོགས་ཀྱི། །བསྙེན་སྒྲུབ་རྟགས་ཐོན་མཛད་ལ་གསོལ་བ་འདེབས། །བླ་མའི་བཀའ་བཞིན་བགྲང་བྱ་བཅུའི་རིང་ལ། །དབྱར་གནས་དང་ནི་སློབ་གྲྭའི་མཁན་པོ་མཛད། །མདོ་སྔགས་རིག་གཞུང་རྒྱ་མཚོའི་བཤད་པ་དང་། །སྨིན་གྲོལ་ཟབ་ཆོས་བསྩལ་ལ་གསོལ་བ་འདེབས། །གྲུབ་པའི་གནས་མཆོག་གཟིག་སྒང་རི་ཁྲོད་དུ། །73

དགེ་ལེགསའདོད་འདོའི་དསྤྲེ་ཚོགས།ཐོག་མར་འཇིགས་མཛད་རྡོ་རྗེའི་མཚམས་བཞུགསཏེ། །སྙིང་པོ་ཡི་གེ་བཅུ་པ་དུང་ཕྱུར་གཅིག ། ཅིལྗགས་ཐོག་བསགས་པར་མཛད་ལ་གསོལ་བ་འདེབས། །མཚམས་ལས་གྲོལ་ཚེ་དུས་དགྲའི་དབང་པོ་ཆེ། །གཤིན་རྗེ་གཤེད་དང་དབྱེར་མེད་དངོས་ལྟ་བུའི། །གསལ་སྣང་བྱུང་ཞིང་རིགས་ཀྱི་བདག་པོས་ཀྱང་། །དེ་ལྟར་ཡང་ཡང་གཟིགས་ལ་གསོལ་བ་འདེབས། །སླར་ཡང་འཇམ་མགོན་བླ་མའི་མདུན་དུ་ཕེབས། །གསར་རྙིང་དང་འབྲེལ་བཀའ་ཆོས་མང་དུ་བཞེས། །དེ་ཚེ་བུམ་ཆུ་བདུད་རྩི་ཞོ་ལྟར་ཆགས།།བླ་མར་རྒྱལ་བར་གཟིགས་ལ་གསོལ་བ་འདེབས། །ཁྱད་པར་ས་བྱིའི་མཆུ་ཟླའི་བཅོ་ལྔ་ལ། །ཆེད་དུ་ཐུབ་བསྟན་དི་མེད་འོད་ཟེར་ཞེས། །མཚན་གྱི་པྲོག་ཞུར་གསོལ་དང་ཆབས་གཅིག་ཏུ། །བྱང་ཆུབ་སེམས་སྡོམ་བསྩལ་ལ་གསོལ་བ་འདེབས། །གཞན་ཡང་རྡོ་རྗེ་རྣལ་འབྱོར་མ་དཔལ་དང་། །སྒྲོལ་དཀར་ཡིད་བཞིན་འཁོར་ལོ་ལ་སོགས་ཀྱི། །དུས་གྲངས་རྟགས་ཀྱི་བསྙེན་པ་ཐེམ་པར་མཛད། །སྒྲུབ་པའི་བསྟན་པ་སྤེལ་ལ་གསོལ་བ་འདེབས། །མཁན་ཆེན་མཁྱེན་རབ་རྗེ་དང་ཡོན་ཏན་མཚན། །དགོན་གྱི་དགེ་འདུན་འདུས་པའི་ཚོགས་སོགས་ལ། །74

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།འཇིགས་བྱེད་རྭ་ལུགས་ལྷ་དགུའི་སྨིན་གྲོལ་དང་། །ལམ་འབྲས་རྣམ་འགྲེལ་བསྩལ་ལ་གསོལ་སྐྲེ་འདེབས། །དཔལ་སྤུངས་ཡང་ཁྲོད་ཀུན་བཟང་བདེ་ཆེན་དུ།སྒྲོལ་མ་གསུང་བྱོན་གྲགས་པའི་སྐུ་མདུན་ནས། །ཐེག་ཆེན་བྱང་ཆུབ་སེམས་སྡོམ་བཞེས་པའི་ཚེ།ཕྱག་རྟེན་མགུལ་དར་བསྒྲོན་ལ་གསོལ་ལ་འདེབས། །བསྟན་པ་སྲུང་བའི་དམ་ཅན་སྲུང་མ་ལ། །བསྟན་དགྲ་སྒྲོལ་བར་མ་བསྐུལ་བཞིན་དུ་ཡང་། །བསྟན་ལ་གནོད་ཅིང་འཚེ་བའི་སྲོག་དབུགས་འཕྲོག །བསྟན་སྲུང་བྲན་དུ་འཁོར་ལ་གསོལ་བ་འདེབས། །བདུད་ཀྱི་རིགས་ཀྱིས་བཀྱེས་པའི་ཆོ་འཕྲུལ་ཆེས། །ཚུགས་པར་མེད་པར་གཅིག་ཆར་བརླགས་ཤིང་སྟོར། །སྒོ་གསུམ་རྡོ་རྗེ་གསུམ་དང་དབྱེར་མེད་དུ། །བཞུགས་པའི་དུས་དགྲའི་དབང་པོར་གསོལ་བ་འདེབས། །ཀླུ་མཆོད་མཛད་དུས་ཀླུ་ཡིས་གུས་ཕྱག་བཅས། །གང་བཅོལ་འཕྲིན་ལས་བསྒྲུབ་པའི་དམ་བཅའ་ཕུལ། །གཏེར་བུམ་བྱིན་པའི་བཀའ་དྲིན་མཚོན་བྱེད་དུ། །ཆུ་གཏེར་ཕུལ་བར་བྱུང་ལ་གསོལ་བ་འདེབས། །བསྟན་དང་འགྲོ་ལ་འཚེ་བའི་ལས་ངན་རྣམས། །ཐབས་དང་ཤེས་རབ་ཟབ་མོས་རྒྱས་བཏབ་སྟེ། །རྭ་ལོའི་དྲག་ཆེན་སྒོ་ནས་གནས་སྤར་ཞིང་། ། ་75

དགེ་ལེགས་འདོད་འདོའི་དཔེ་ཚོགས།བཀའ་དམ་བཞག་པར་མཛད་ལ་གསོལ་བ་འདེབས། །དེ་སྐབས་ནམ་མཁའ་བར་སྣང་རྒྱན་ཆད་ཅིང་། །ཡེ་ཤེས་མེ་འབར་ཁྲག་གི་རྒྱུན་ཆེན་འཁྱིལ། །ཐབ་ཀྱི་རྡུལ་ཚོན་བཀྲག་ཡལ་བྲལ་བ་སོགས། །སྤྲུལ་སྒྱུར་ཐོགས་པ་མེད་ལ་གསོལ་བ་འདེབས། །ཁྱད་པར་གཤེད་བཟློག་ཚེ་ན་རླུང་ནག་འཚུབས། །ལིང་གས་འཕར་གཡོ་དང་ནི་ཆོ་ངེ་འདེབས། །ཉིན་མཚན་མེད་པར་འོ་དོད་འབོད་པ་སོགས། །ངོ་མཚར་གཟིགས་མོ་སྟོན་ལ་གསོལ་བ་འདེབས། །སྐབས་འགར་འཇམ་དཔལ་ཁྲོས་པའི་སྐུར་བཞེངས་ཏེ། །མིསྤྲོསུན་པ་ཡི་ནག་ཕྱོགས་བདུད་ཀྱི་སྡེ། །ཞབས་འོག་བརྫིས་ནས་སྲོག་གི་སྙིང་པོ་བླངས། །ཕྱག་ཞབས་རྗེས་མང་བཞག་ལ་གསོལ་བ་འདེབས། །མངོན་གྱུར་མངོན་སུམ་ཚད་མས་གཞལ་བ་ལྟར། །གང་ཞིག་གང་གིས་བསྐལ་བའི་ཆོས་ཐམས་ཅད། །ཐོགས་པར་མེད་པར་གཟིགས་པའི་སྤྱན་དང་ལྡན། །མངོན་ཤེས་སྩོལ་མེད་མངའ་ལ་གསོལ་བ་འདེབས། །བླ་མ་བཞུགས་པའི་ཕྱོགས་ཀྱི་དུད་འགྲོ་ཡང་། །འཇིག་རྟེན་འདི་ནས་ཚེ་འཕོས་གྱུར་མ་ཐག །འཇའ་འོད་གུར་ཕུབ་འོད་ཟེར་འཕྲོ་བ་སོགས། །འབྲེལ་ཚད་དོན་དང་ལྡན་ལ་གསོལ་བ་འདེབས། །76

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ནང་དུ་རིམ་གཉིས་རྟོགས་ཚད་མཐོན་པོར་གཤེགས། །ཕྱི་རུ་རྡོ་རྗེའི་ཡུལ་ཁམས་རྣམས་སུ་བགྲོད། །གསང་བ་མཁའ་འགྲོའི་ཚོགས་དང་སྤྱོད་པ་སྤྱད། །རྟོགས་པའི་དབང་ཕྱུག་ཆེན་པོར་གསོལ་བ་འདེབས། །མཚུངས་མེད་ལུང་དང་རྟོགས་པའི་བདག་ཉིད་ཆེ། །མཁན་ཆེན་མཁྱེན་རབ་ཆོས་རྗེའི་སྤྱན་སྔ་ནས།ཟག་མེད་རབ་དགའི་ས་ལ་གནས་སོ་ཞེས། །བདེན་གསུང་མེ་ཏོག་གཏོར་ལ་གསོལ་བ་འདེབས། །སྒྲུབ་པ་མཛད་པར་སྔོན་ནས་དབུས་ཕྱོགས་སུ། །ཕེབས་འདུན་ཡོད་ཀྱང་བཤོལ་ཏེ་རེ་ཞིག་བཞུགས། །དེ་ནས་ལྷ་དང་བླ་མའི་ལུང་བསྟན་བཞིན། །དབུས་སུ་ཕེབས་གྲབས་མཛད་ལ་གསོལ་བ་འདེབས། །བྱོན་ཁར་མགོན་ཁང་བདུད་དཔུང་ཟིལ་གནོན་དུ། །བསྐང་བཟློག་བཤགས་འཕྲིན་དྲག་ཏུ་མཛད་པའི་ཚེ། །ཡེ་ཤེས་མགོན་པོས་མཇལ་ཕྱག་རྟེན་དུ་བཞག །རྒྱལ་བ་རྒྱ་མཚོའི་ངོ་བོར་གསོལ་བ་འདེབས། །ལམ་དུ་ཆོམ་པོས་འཚེ་བ་བྱུང་བའི་ཚེ། །སྲུང་མས་མི་འདོད་ཆོ་འཕྲུལ་མང་དུ་བསྟན། །རྐུ་རྫས་ཕྱིར་ཕུལ་བཤགས་པ་རྒྱ་ཆེར་བྱས། །སྲུང་མས་འཕྲིན་ལས་བསྒྲུབས་ལ་གསོལ་བ་འདེབས། །ལྷ་ས་འཕན་ཡུལ་བསམ་ཡས་ཞེས་ཁ་དྲེ(གས། །77

དགེ་ལེགས་འདོད་འཇོའི་དཔེ་ཚོགས།དབུས་གཙང་དགོན་གནས་རྣམས་ལ་མཇལ་བསྐོར་དང་། །ཕྱག་མཆོད་བསྙེན་བཀུར་ཐུགས་དམ་ཉམས་བཞེས་བཅས། །ཐུགས་དགོངས་རྫོགས་པར་མཛད་ལ་གསོལ་བ་འདེབས། །ནག་ངོ་འི་ཕྱོགས་ཀྱི་འཚུབ་འགྱུར་སྣང་བའི་ཚེ། །ཐུགས་སྟོབས་བརྩོན་པལིགོ་ཆ་ཆེར་བགོས་ཏེ། །སྙིགས་དུས་བསྟན་འགྲོའི་རྒུད་པའི་མུན་པ་བསལ། །རྒྱལ་སྲས་དཔའ་བོ་མཆོག་ལ་གསོལ་བ་འདེབས། །ཚེ་སྨད་ལྷ་ལྡན་སྤྲུལ་པའི་ཞིང་ཁམས་སུ། །བཞུགས་ནས་བདག་གཞན་དོན་གཉིས་མཐའ་དྲ་ཁྱན། །རབ་བརྟན་མཁན་པོ་ཞེས་པའི་གྲགས་པས་ཁྱབ །བསྟན་འགྲོའི་དཔལ་མགོན་བཟང་པོར་གསོལ་བ་འདེབས། །གཟུངས་དང་སྤོབས་པའི་གཏེར་ལ་མངའ་དབང་འབྱོར། །སྡེ་སྣོད་རྒྱུད་སྡེའི་ཚིག་དོན་ཐུགས་ལ་མངའ །ཡིན་མིན་དོགས་པའི་ཐེ་ཚོམ་དྲྭ་བ་བསལ། །མཁྱེན་པའི་གཏེར་ཆེན་ཁྱེད་ལ་གསོལ་བ་འདེབས།མཐོ་དམན་མེད་པར་སྐལ་ལྡན་གདུལ་བྱ་ལ། །གང་ལ་གང་གིས་འདུལ་བའི་ལམ་བསྟན་ནས། །མོས་ལྡན་འགྲོ་བའི་རེ་བ་ཡིད་བཞིན་སྐོང་། །ཐུགས་རྗེའི་དབང་ཕྱུག་ཆེ་ལ་གསོལ་བ་འདེབས། །རྫས་སྔགས་དམིགས་པའི་སྦྱོར་བ་ཟབ་མོ་ཡིས། །བདུད་བགེགས་ཀྱིས་གཙེས་སྤྱོ་ལྐུགས་བརྒྱལ་བ་དང་། །78

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།འབྱུང་བཞིའི་འཇིགས་པ་མི་དམིགས་དབྱིངས་སུ་བསྐྲད། །མཐུ་སྟོབས་ནུས་པའི་བདག་པོར་གསོལ་བ་འདེབས། །རྒྱུན་དུ་རིམ་གཉིས་ཟབ་མོའི་རྣལ་འབྱོར་ལས། །ནམ་ཡང་གཡེལ་མེད་དྲོད་ཚད་མངོན་དུ་གྱུར། ། ་ཉིན་མཚན་མཉམ་རྗེས་བྲལ་བའི་ཉམས་རྟོགས་འཆར། །ཞབྲུལ་ཞིག་རྣལ་འབྱོར་ཆེན་པོར་གསོལ་བ་འདེབས། །མདོར་ན་འཕགས་བོད་པཎ་གྲུབ་ཐམས་ཅད་ཀྱི། །མཁས་ཚུལ་བཙུན་ཚུགས་གྲུབ་པའི་རྟགས་མཚན་དང་། །བཟང་པོའི་སྤྱོད་པ་མ་ལུས་ཁྱོད་ལ་རྫོགས། །ཀུན་འདུས་ཡིད་བཞིན་ནོར་བུར་གསོལ་བ་འདེབས། །ཐ་མར་རེ་ཞིག་གདུལ་བྱ་རྫོགས་གྱུར་ཏེ། །ཞིང་ཁམས་གཞན་དུ་དགོངས་པ་གཏད་པ་ན། །དྲོད་ཀྱིས་ཁེངས་ཤིང་མེ་ཏོག་ཆུ་བཅས་ཡལ ་རྒྱལ་སྲས་སེམས་དཔའ་ཆེ་ལ་གསོལ་བ་འདེབས། །གུང་གྲངས་བཅུ་ཕྲག་བརྒྱད་དང་ཉག་མ་བརྒྱད། །བཞེས་པ་མེ་ཡོས་མཆུ་ཟླའི་ཉེར་བརྒྱད་ལ། །ཏིང་འཛིན་དུ་མའི་སྒོ་རྣམས་མངོན་དུ་མཛད། །གཟུགས་སྐུའི་བཀོད་པ་བསྡུས་ལ་གསོལ་བ་འདེབས། །བསོད་ནམས་རྟེན་དུ་སྐུ་གདུང་རིང་བསྲེལ་བཞག །ཞུགས་ལ་ཕུལ་ཚེ་ནམ་མཁའ་དྭངས་ཤིང་གསལ། །ཕྱོགས་རྣམས་ཀུན་ཏུ་འཇའ་སྤྲིན་དྲྭ་བས་ཁེངས། །79

དགེ་ལེགས་འདོད་འསྣའི་དཔེ་ཚོགས།ངོ་མཚར་ལྟས་མང་མངའ་ལ་གསོལ་བ་འདེབས། །གཉིས་སྣང་སྤྲོས་པའི་མཚན་མ་མ་ལུས་པ། །ཆོས་ཀྱི་དབྱིངས་སུ་རོ་གཅིག་བྱང་ཆུབ་སྟེ། །སྐུ་དང་ཡེ་ཤེས་འདུ་འབྲལ་མེད་པ་ཡི། །བླ་མ་ཆོས་ཀྱི་སྐུ་ལ་གསོལ་བ་འདེབས། །རང་བཞིན་ཆོས་ཀྱི་དབྱིངས་ལས་གཡོ་མེད་ཀྱང་། །ས་བཅུ་དཔའ་བོ་དཔའ་མོའི་ཚོགས་རྣམས་དང་། །གསང་ཆེན་རྡོ་རྗེའི་ཆོས་ལ་ལོངས་སྤྱོད་པའི། །བླ་མ་ལོངས་སྤྱོད་རྫོགས་སྐུར་གསོལ་བ་འདེབས། །སླར་ཡང་སྲིད་པ་གསུམ་དུ་སྲིད་མཐའི་བར། །གང་འདུལ་མཛད་པའི་ཁྱད་པར་འབྱམས་ཀླས་པས། །སྣ་ཚོགས་གདུལ་བྱ་འདུལ་ལ་ཐབས་མཁས་པ། །བླ་མ་སྤྲུལ་པའི་སྐུ་ལ་གསོལ་བ་འདེབས། །དེ་ལྟར་འདྲེན་མཆོག་དཔལ་མགོན་བླ་མ་ཡི། །རྣམ་ཐར་ཕྱོགས་ཙམ་ཐོས་ཤིང་དྲན་པས་ཀྱང་།མི་ལྡོག་རྒྱུ་མཚན་ཤེས་པའི་དད་ཐོབ་སྟེ། །སྒོ་གསུམ་རབ་གུས་དྭངས་བས་ཕྱག་འཚལ་ལོ། །བདག་ལུས་ལོངས་སྤྱོད་དུས་གསུམ་དགེ་ཚོགས་དང་། །འཇིག་རྟེན་མཁོ་དགུའི་ཡོ་བྱད་ཅི་མཆིས་པ། །བློ་ཡིས་བླངས་ནས་བླ་མ་སྲས་བཅས་ལ། །ཀུན་བཟང་མཆོད་པའི་སྤྲིན་དུ་སྤྲུལ་ཏེ་མཆོད། ། ་80

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།ཐོག་མེད་དུས་ནས་བདག་གིས་ལས་ཉོན་དང་། །རྒྱུ་བཞིའི་དབང་གིས་ཁ་ན་མ་ཐོ་བ། །བགྱིས་དང་བགྱིད་རྩལ་བགྱིས་ལ་ཡི་རང་བ། །ཐམས་ཅད་གནོང་ཞིང་འགྱོད་པས་མཐོལ་ཞིང་བཤགས། །མགོན་པོ་ཁྱེད་ཀྱི་གསང་གསུམ་ཡོན་ཏན་དང་། །བསམ་ཡས་འཕྲིན་ལས་ཀྱིས་གེཙོས་འགྲོ་ཀུན་གྱི། །དཀར་པོ་དགེ་བའི་རྩ་བ་མཐའ་དག་ལ། །ཕྲག་དོག་འགྲན་སེམས་མེད་པས་རྗེས་ཡི་རང་། །བདག་སོགས་སྙིགས་མའི་དུས་ཀྱི་འགྲོ་བ་རྣམས། །སྲིད་ཞིའི་རྒུད་པ་ཀུན་ལས་སྐྱབས་པའི་ཕྱིར། །དད་ཕྱག་དང་བཅས་ཇི་ཙམ་བཟོད་པ་ཡི། །ལེགས་གསུང་ཆོས་ཀྱི་འཁོར་ལོ་བསྐོར་བར་བསྐུལ། །དང་པོའི་དུས་ཀྱི་ཐུགས་བསྐྱེད་ལ་དགོངས་ནས། །འཇིག་རྟེན་མཐའ་དག་མཆོག་ཏུ་ཞི་བའི་བར། །ངོ་མཚར་བཀོད་པས་འགྲོ་དོན་མཛད་བཞིན་དུ། །མྱ་ངན་མི་འདའ་རྟག་ཏུ་བཞུགས་གསོལ་འདེབས། །འདིས་མཚོན་དུས་གསུམ་བསགས་པའི་ལེགས་བྱས་ཆེ། །འཁོར་གསུམ་དམིགས་པ་མེད་པའི་རྩིས་བྲན་ཏེ། །རྗེ་བཙུན་དམ་པའི་ཐུགས་དགོངས་རྫོགས་པ་དང་། །མ་གྱུར་འགྲོ་བས་བྱང་ཆེན་ཐོབ་ཕྱིར་བསྔོ། །༈མཚུངས་མེད་རྗེ་བཙུན་རྣལ་འབྱོར་ཆེན་པོ་ལ། །81

དགེ་ལེགསའདོད་འདོའི་དསྤྲེ་ཚོགས།ཟོལ་མེད་དད་པས་སྙིང་ནས་གསོལ་འདེབས་ན། །སྒྲིབ་མེད་ཡེ་ཤེས་སྤྱན་གྱིས་ཉེར་གཟིགས་ནས། །འཛད་མེད་བྱིན་རླབས་རྒྱུད་ལ་འཇུག་པར་ཤོག །བདག་དང་བདག་འདྲའི་མ་དག་སེམས་ཅན་རྣམས། །ཇི་སྲིད་འཁོར་བར་འཁྱམས་པ་དེ་སྲིད་དུ། །མི་རྟག་འཆི་བ་དྲན་པས་རྒྱུད་བསྐུལ་ཏེ། །རྙེད་དཀའི་དལ་འབྱོར་དོན་ཡོད་བྱེད་པར་ཤོག །འཇིག་རྟེན་མཐའ་དག་དུཿཁའི་རང་བཞིན་ཅན། །དེ་ཀུན་ཟག་བཅས་ལས་ཉོན་ལས་བྱུང་བར། །མཐོང་ནས་ངེས་འབྱུང་སྐྱོ་ཤས་སྐྱེ་བ་དང་། །ལས་འབྲས་བླང་དོར་ཚུལ་བཞིན་བྱེད་པར་ཤོག །བཀའ་དྲིན་ཆེ་བའི་ཡོངས་འཛིན་དུ་མ་ལས། །མདོ་རྒྱུད་རིག་གཞུང་རྒྱ་མཚོར་མཁས་བྱས་ཏེ། །དུས་ཀུན་འཆད་རྩོད་རྩོམ་པའི་བྱ་བ་དང་། །ཚུལ་བཞིན་སྒྲུབ་ལ་བརྩོན་པས་འདའ་བར་ལྷསྣག །དེ་ཚེ་བླ་མ་ལྷ་ཡི་ཐུགས་བསྐྱེད་ཀྱིས། །མི་མཐུན་རྒུད་ཚོགས་མཐའ་དག་ཡོངས་ཞི་ནས། །ཟས་སྐོམ་ལ་སོགས་རྐེ1ན་པས་བསྔགས་པ་ཡི། །མཐུན་རྐྱེན་དཀའ་ཚེགས་མེད་པར་རྙེད་པར་ལྷ།ག །འཇིག་རྟེན་ཚེ་འདིའི་སྣང་བ་ནུབ་མ་ཐག །མགོན་པོ་ཁྱོད་ཉིད་གང་དུ་བཞུགས་པ་ཡི། །82

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།གནས་དེར་སྐྱེས་ནས་གུས་པས་ཉེར་བསྟེན་ཏེ། །ཟབ་རྒྱས་དམ་པའི་ཆོས་ཀྱིས་འཚོ་བར་ཤོག །གལ་ཏེ་ཞིང་དེར་སྐྱེས་པར་མ་གྱུར་ནས། །རྣམ་ཤེས་བར་མ་དོ་རུ་འཁྱམས་གྱུར་ན། །་ དེ་ཚེ་དཔའ་བོ་མཁའ་འགྲོས་སྔོན་བསུས་ཏེ། །རིག་འཛིན་དག་པའི་གྲོང་དུ་ཁྲིད་པར་ཤོག །བདག་ཏུ་འཛིན་པས་འཁོར་བར་སྐྱེས་གྱུར་ཀྱང་། །དལ་འབྱོར་རྟེན་ཐོབ་མཚན་ལྡན་བཤེས་དང་མཇལ། །ཚུལ་ཁྲིམས་རྣམ་པར་དག་པས་རྒྱུད་བསྡམས་ཏེ། །ཞི་བདེའི་དེད་དཔོན་གཅིག་ཏུ་འགྱུར་བར་ཤོག །མདོར་ན་བྱང་ཆུབ་སྙིང་པོར་མཆིས་ཀྱི་བར། །ཁྱོད་ཀྱི་བརྩེ་ཆེན་ལྕགས་ཀྱུས་ཡོངས་བཟུང་སྟེ། །རྣམ་དག་ཐེག་ཆེན་ཆོས་དང་མི་འབྲལ་བར། །རྒྱལ་སྲས་བྱང་ཆུབ་སྤྱོད་ལ་གཞོལ་བར་31ག །ནམ་ཞིག་རྡོ་རྗེ་འཛིན་ས་བརྙེས་ནས་ཀྱང་། །དཔག་བསམ་ཤིང་ལྟར་རྣམ་རྟོག་མེད་བཞིན་དུ། ། ་སྐུ་དང་འཕྲིན་ལས་རྒྱུན་ཆད་མེད་པ་ཡིས།མཐའ་ཀླས་འགྲོ་བའི་དོན་ཆེན་བྱེད་པར་ཤོག །དཔལ་ལྡན་བླ་མའི་ཐུགས་རྗེའི་ནུས་སྟོབས་དང་། །སྟོང་དང་རྟེན་འབྱུང་བསླུ་བ་མེད་པ་དང་། །བདག་གི་དད་བློ་དུང་ལྟར་དཀར་བའི་མཐུས། །83

དགེ་ལེགས་འདོད་འརོའི་དཔེ་ཚོགས།སྨོན་པའི་དོན་ཀུན་དེ་བཞིན་འགྲུབ་པར་ཤོག །དེ་སྐད་རབ་བརྟན་ཤུ་སྙེ་ལགྷྲི་པས། །དམ་པའི་འབྱུང་གནས་དགོན་ཆེན་བཤད་གྲྭ་རྩྭ ། ་ཤིང་བྱ་མགོ་ཟླའི་མར་ངོའི་ཚེས་བཅུ་ལ། །་སྦྱར་བའི་དགེ་བས་བྱང་ཆེན་མྱུར་ཐོབ་ཤོག །སརྦ་མངྒ་ལམ། དགེའོ།། །།

གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར།མཁན་ཆེན་ཐུབ་བསྟན་འཕེལ་རྒྱས་ཀྱི་གསོལ་འདེབས་བཞུགས་སོ། །ཨོཾ་སུ་སྟི། ཐུབ་བསྟན་མདོ་སྔགས་ཆོས་ཀྱི་རྒྱ་མཚོ་ཆེ། །་མི་ཉམས་འཕེལ་ཞིང་རྒྱས་ཤིང་མཐུ་གྲུབ་པ། །མཁས་དང་གྲུབ་པའི་ཚོགས་ཀྱིས་བརྟེན་པའི་གནས། །བཤེས་གཉེན་ཀླུ་ཡི་དབང་པོར་གསོལ་བ་འདེབས། །ཕྱི་ལྟར་གནས་བརྟན་ངུར་སྨིག་འཛིན་པའི་གཙོ། །ནང་ལྟར་འགྲོ་ལ་བརྩེ་བའི་ཁུར་ཆེན་བཞེས། །གསང་བ་དགྱེས་མཛད་ལྷ་དང་མི་གཉིས་པའི། །སུམ་ལྡན་རྡོ་རྗེ་འཛིན་པར་གསོལ་བ་འདེབས། །ཉིས་བརྒྱ་ལྔ་བཅུའི་ཁྲིམས་ཀྱི་རྩ་བ་བརྟན། །རླབས་ཆེན་རྒྱལ་སྲས་སྤྱོད་པའི་ཁོ་ལག་ཡངས། །སྨིན་གྲོལ་ཟབ་མོའི་འབྲས་བུའི་གཡུར་ཟ་བའི།བཤེས་གཉེན་དཔག་བསམ་དབང་པོར་གསོལ་བ་འདེབས། །དེ་ལྟར་རྩེ་གཅིག་གསོལ་བ་བཏབ་པའི་མཐུས། །བར་ཆད་བདུད་ཀྱི་གཡུལ་ལས་རྣམ་རྒྱལ་ཏེ། །ཀུན་མཁྱེན་རྒྱལ་བའི་བསྟན་པ་རིན་པོ་ཆེ། །འཛིན་སྐྱོང་སྤེལ་བའི་འཕྲིན་ལས་རྒྱས་གྱུར་ཅིག །ཅེས་པའང་མཆེད་གྲོགས་ཟུང་གིས་བསྐུལ་ངོར་བན་དེ་མུ་ནེེའི་མིང་གིས་གསོལ་བ་བཏབ་པའོ། །85

མསྡོཀྱིག་གི་གཏམ།མཚུངས་མེད་རྗེ་བཙུན་བླ་མ་མཆོག་ལ་མི་ཕྱེད་པའི་དད་འདུན་མངའ་བའི་ཟླ་བྲལ་བསྟན་པའི་སྦྱིན་བདག་ཆེན་མོ་སྒ་པ་ཚེ་རིང་སྟོབས་ལྡན་མཆོག་ཡུམ་སྲས་རྣམས་ནས་གྲུབ་དབང་བླ་མ་རིན་པོ་ཆེ་ལ་ཞབས་ཏོག་བསྙེན་བཀུར་དཔག་མེད་བསྒྲུབས་མཛད་པར་མ་ཟད། ད་ལན་ཡང་འདྲེན་མཆོག་གང་གི་རྣམ་ཐར་གྱི་དེབ་འདིའི་འགྲོ་གྲོན་གྱི་མ་དངུལ་ཡོངས་རྫོགས་མ་བསྐུལ་དང་བླང་གིས་གནང་བ་ལ་སྙིང་ཐག་པ་ནས་ཡི་རང་ཞུ་རྒྱུ་དང་འབྲེལ། གང་གི་ཞབས་པད་བརྟན་ཅིང་ཚེ་བསོད་ཆོས་ནོར་དབང་ཀླུང་ཡར་ཟླ་ལྟར་རྒྱས་ནས་གང་བཞེད་ལྷུན་གྱིས་འགྲུབ་པའི་གསོལ་སྨོན་འདུན་པ་རྩེ་གཅིག་ཏུ་ཞུ་བ་དང་བཅས་གུས་རྩོམ་སྒྲིག་པ་རབ་བརྟན་དགེ་མིང་པས་མེ་ཕག་ཟླ་༢ཚེས་༥དགེ་བ་ལ།

རྩོམ་སྒྲིག་འགན་འཁུར་པ། བསྟན་འཛིན་ཕུན་ཚོགས།རྶཱ41རྨརྶཱ་ ༅རྫལྟོ⑫ཁ་བྱང་ཇུས་འགོད་པ། ཀརྨ་རྡོ་རྗེ་ཚེ་རིང་།ཛྲལྟཁྲོ་༧་ཀཱ༈་་ སྩོ སྤྲོ༄ཁྱ ། ། གྲུབ་དབང་ཐུབ་བསྟན་འཕེལ་རྒྱས་ཀྱི་རྣམ་ཐར་ཐར་འདོད་བུང་བ་འགུག་པའི་སྐྱེད་ཚལ།རྩོམ་པ་པོ། རབ་བརྟན་དགེ་ལེགས་ཕུན་ཚོགས།དཔེ་སྐྲུན་མཁན། མི་རིགས་དཔེ་སྐྲུན་ཁང་།འགྲེམས་སྤེལ་མཁན། མི་རིགས་དཔེ་སྐུན་ཁང་གི་བོད་ཡིག་རྩོམ་སྒྲིག་ཁང་།གནས་ཡུལ། པེ་ཅིན་ཧོ་ཕིང་ལི་བྱང་ལམ་ཨང་14པ།སྦྲག་ཨང་། 100013ཁ་པར་ཨང་གྲངས། 010—64227665བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།པར་འདེབས་མཁན། པེ་ཅིན་ཏེ་ཞིན་པར་འདེབས་ཁང་།དེབ་ཚད། 850གོར་྾1168སྤུང་ 1ཕྲོ32པར་གཞིའི་སྒྲིག་ཐེངས། 2007ལོའི་ཟླ་12པར་པར་གཞི་དང་པོ་བསྒྲིགས།པར་ཐེངས། 2007ལོའི་ཟླ་12པར་པེ་ཅིན་དུ་པར་ཐེངས་དང་པོ་བརྒྱབ།དྔྷསྣ་སྣདྔྷ་སྣ།ར། སྒྲི0།ཆོ25001བྱ2ས978—7—105—09100—3མོ་་949(ཟློསྟུ125)

་— ༷ — — ཇི་ཊཱི་ཥྱོ་ཚོདྲོ ་་། ཛོཝཏྭོ ༵ —༼པྱྀ〉 རི ་་༤—— སྒྲོ རྫི སྔུ སྐེ — —༤རློ་—་— དྲེ ཪྴ སྙི

སྟིསྣ རྫི 4 ༤རིཤེསྙུ ་ །ཞེ ༥ རྔུ ཏྲཱི ་ ’། རི ཛོ — ་༩ ་ (་ ས སྩོ སྡོ ནེེ( (༦ རྂ་ ཟློ ༠ ཇི་རྗི ཐཱ པཾ སྨིདྲོ ཏྲཱིཏྲཱི །་ (༈། ཇུ ཇི རི རྨི་ སྡུརྣོ ་ཅུ སྤྲེཔཾ ཚོཏེརྶཱ 4 ཤེཛེསྒོ སྡི ཇི 4 སྐུ ཀྱི ་ཟིཇུ ཏྲཱིགློཡ ༼ །སྙེ ༼སྐུ སྣསྤྱོ ༽ནིཏྲྂཏྭོ སྒྲུ ་ ཤུ བྱུ་ ཧཱུཾ ཤུ ༩རྫོ‘ ཧོཚོ༧ ཆོ ཨཱ།༣ཪྴ་ ཪྴ སྙེ ཛྷ 7 ནེཀྱུ ། ་ 7༧ ། ཧཱུཾ ཅིརྫིརྗིཛཱ རྭ ལྷོ ནེ༄ སྒྱུལྷརྨེ ་ ཝཱ ྅ ཪྴ སྒོ ཡཱི 5པོསྔ3—གླུ —རཱི ཇིཅི བྱུ སྒྲུ སཽ ་སྣེ ་ ཪྻཱརྨོ ་ ཪྴ སྙི ཎ ་ཏྲེཎྜཾ རིསྒྱུ 〉 ་༠ ཚོ དྐུསྙེ ༧ པྱ་སྐེལྷ 5ོཏྲེ ྾་ ཇི ཚོཎྜཾ’ རྨེཇྀཛ( ’ ་སྨོ རཱི ཚོཏོཟ༼ ། ཇི ་སྐེ་ སྟུ ’ཅིརི རྩོ མཱཾརྡོ ཝུ རི ནུ རི རཱི ་ཏྲྂཙྪ ༅ ལྟོ་3 སྟོ ཀིསློསྒྲོརྟེ 7༼ཆོ།་ ༨ ༽༥ཀོ —ལྒེ ཐོ〉 ཚོ — སྣ པསྡེཛེ——སོུྂརྔོང༤བློ ཕུ རི སྣེརྐུཇི— ‘དྲོ ཪྵ དཱི ཚོ ཆོརྭ་ སྲུ ཚོ ༄ རྫོ ། ་ སྡུ་ཞིདྲོབྱུ༧ཉཀྵཤྲཱི་ རྟེ — —ཆིསྤྱསྒྲོཌཱའིསྣཔེཔ ༵ ་ ་ ་ཀྞི རྨེ ཅ ནེ ༄ སི སྒཇེ རི ‘ བྷེཤཱ་ ཇི ༷ཏྲེརྫོསྒྲུ་རྡོ༼། རི དཱུ’ དྲོ༷རྨེ ལྟེ རྨེསྨིལྗ་— སྲུ སྒྱུ ཆིཆིསྒྱུ་ཛོཤཱཪྴ —ཏྲི་ ཇ།སྒྱུཟླ་མིརྟེསྣོརྐེ ཚོཏྲེ སྤྲེ ཏྲེ ཁེཧཱུཾ༵ ཕོ ་ལྟེ་ཪྴ༷ཿ ནེ ཥྤེསིཇུ — —ཀྟོ—སྒོ་༩ཪྵ ་ ་ ་ ༷ཪྴོ—་—རྫེཕོཅེདྔྷཝུ ག ཝཾ རྙིརྩ3 ཪྴརྡོསྐྲོཙྭརྡོཤཱ༼ ཛེ ཛེ སྐེསྟོ ཆོ རྡོ ལྒེ རྐ གརྟེརྒུ སཱི ༄རྫོ ༼7་ ་ ‘ ་ ་ ་ སྣེ རི རི སྣིརཱི སྟཚོ༼ གློ རྟེ་ ་གོ ་ ། ༈མམོ ‘ ཙྭ ་་ 7སྤྲོ་ 〉 ཛེ ་ ཚོཕྲེ་ ཅདྔྷ་༷ནེསྤུ་༄གེ— སྩོསྐོསྙོརྫེརྭ༠༢༤ ཤུསྐྲེཛོ—